artikel: 1
titel: "FÖR HAWAIISKJORTAN I TIDEN"
ingress: "Nils Hagberg diskuterar hawaiiskjortans historia och makt på oss och gör, enligt honom, en viktig samhällsanalys."
text: "Under en diskussion med min kollega om hur Johan Glans lyckats se så ung ut trots sin höga ålder (49 år för övrigt) 
kom vi fram till att han måste leva ett ganska stressfritt liv. Komikeryrket kräver ju att man arbetar max 2 timmar om dagen, 
dessutom får man dricka öl på jobbet, det är till och med uppmuntrat. Denna förklaring får man dessvärre avfärda, turnera runt 
med buss, pissiga hotell och dylikt samt uppträda i hålor som Hässleholm, Örkelljunga och Sveg tär nog något ordentligt på en. 
Nedslagen stod jag där tills det uppenbarade sig för mig, tydligt på bilden syns svaret: han har ju hawaiiskjorta på sig. 
Är hawaiiskjortan nyckeln till ett stressfritt liv?
/n
Idag (18 augusti) är det Hawaiiskjortans dag, ett plagg som på sistone blivit allt mer kontroversiellt, ta exempelvis nyheten 
om Vaktmästaren Ulf, som sa upp sig i protest efter att skolan han arbetade på vägrade låta honom gå klädd i färgglada skjortor. 
Personligen tycker jag att detta var en skam för hela riket och hög tid att hawaiiskjortan får de lovord den förtjänar.
/n
Hawaiiskjortan började säljas under namnet aloha-shirt runt 1935, under en (minst sagt) turbulent tid. Var den ett svar på det 
rådande världsläget, ett barn av sin tid? Oavsett om den skapades som stresslindring eller mer troligt som ett svar på den 
ökande hawaiiturismen kan man inte motstå att dra kopplingar.
/n
Som plagg utstrålar hawaiiskjortan tydligt en avspändhet hos bäraren, en avspändhet som säger att ägaren har en obekymrad syn på 
tillvaron och en uppknäppt attityd till det där med sysselsättning och idogt arbete. Bäraren kan vara hur ordnad som helst annars, 
men just i kväll, virad i denna skjorta, gäller andra regler; det är ju för fan semester.
/n
Tillbaks till frågan, att se avspänd ut gör emellertid inte en själv avspänd. Däremot kommer omgivningen att anpassa sig, som följd 
slipper ägaren bli anförtrodd tunga uppgifter. Fundera själv, kommer du i en krävande situation först gå till en klädd i vår vän 
hawaiiskjortan eller någon mer propert klädd?
/n
Jag äger själv en Hawaiiskjorta (i sann turistanda spontanköpt till överpris i Berlin (det var 35°C)) som, även om jag sällan använder 
den, onekligen äger en överväldigande avspändhet. Att fundera på arbetssökan, global uppvärmning och situationen i Jemen är omöjligt i 
denna röda bomullsdräkt med palmer på. Istället kan man lugnt sitta och fundera över om det vore godast med en öl eller med en cider till. 
Aldrig har man sett någon i Hawaiiskjorta slåss med någon främling som utmanat hans komplex, inte heller har någon någonsin blivit attackerad 
iklädd en Hawaiiskjorta (antagligen). Plagget fungerar uppenbarligen som skyddsnät mot all form av konfrontation.
/n
Är hawaiiskjortan lösningen på psykisk ohälsa och nyckeln till världsfred? Antagligen inte (men onekligen en intressant tankeställare), den 
lyckades trots allt inte stoppa det stundande världskriget. Hawaiiskjortan finns dock alltid här för oss, när det är dags att koppla av i 
någon vecka efter en lång tids arbete. Hawaiiskjortan finns här, för Sverige, i tiden."

§

artikel: 2
titel: "Test"
ingress: "ingressingressingrosso - ali alonso"
text: "hjälp"
