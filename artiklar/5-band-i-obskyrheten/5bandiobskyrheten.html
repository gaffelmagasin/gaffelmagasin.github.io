<html><head><meta content="text/html; charset=UTF-8" http-equiv="content-type"><style type="text/css">ol{margin:0;padding:0}table td,table th{padding:0}.c2{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman";font-style:normal}.c9{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman"}.c1{padding-top:0pt;padding-bottom:0pt;line-height:1.15;orphans:2;widows:2;text-align:left}.c3{text-decoration-skip-ink:none;-webkit-text-decoration-skip:none;font-style:italic;color:#1155cc;text-decoration:underline}.c8{color:#000000;text-decoration:none;vertical-align:baseline;font-size:12pt;font-style:normal}.c10{padding-top:0pt;padding-bottom:0pt;line-height:1.3;text-align:left;margin-right:1.6pt}.c0{background-color:#ffffff;max-width:451.4pt;padding:72pt 72pt 72pt 72pt}.c4{font-weight:700;font-family:"Arial"}.c5{color:inherit;text-decoration:inherit}.c7{font-style:italic}.c6{height:12pt}.title{padding-top:0pt;color:#000000;font-size:26pt;padding-bottom:3pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}.subtitle{padding-top:0pt;color:#666666;font-size:15pt;padding-bottom:16pt;font-family:"Arial";line-height:1.15;page-break-after:avoid;orphans:2;widows:2;text-align:left}li{color:#000000;font-size:12pt;font-family:"Times New Roman"}p{margin:0;color:#000000;font-size:12pt;font-family:"Times New Roman"}h1{padding-top:20pt;color:#000000;font-size:20pt;padding-bottom:6pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h2{padding-top:18pt;color:#000000;font-size:16pt;padding-bottom:6pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h3{padding-top:16pt;color:#434343;font-size:14pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h4{padding-top:14pt;color:#666666;font-size:12pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h5{padding-top:12pt;color:#666666;font-size:11pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h6{padding-top:12pt;color:#666666;font-size:11pt;padding-bottom:4pt;font-family:"Times New Roman";line-height:1.15;page-break-after:avoid;font-style:italic;orphans:2;widows:2;text-align:left}</style></head><body class="c0 doc-content"><p class="c1"><span>Genomsnittsm&auml;nniskan vill inte vara det, hon vill vara unik och ha koll p&aring; obskyra, underground och niche saker som ingen annan har h&ouml;rt talas om. Som Sveriges enda indie mainstreamtidning har vi d&auml;rf&ouml;r plockat fram 4 band och en kille som du i nul&auml;get inte kan lyssna p&aring; </span><span class="c7">on-demand</span><span class="c2">, men om du f&aring;r chansen att se dem s&aring; r&aring;der vi dig, som Sveriges enda &ouml;mma moder-tidning, att g&ouml;ra det. F&ouml;r att fylla ut artikeln har vi ocks&aring; l&aring;tit en sierska sp&aring; lite i kort.</span></p><p class="c1 c6"><span class="c2"></span></p><p class="c1"><span class="c4">Deisel </span><span class="c4">Benzin</span></p><p class="c1"><span class="c2">Att g&aring;ng p&aring; g&aring;ng misslyckas med att starta en mosh &auml;r kanske l&ouml;jev&auml;ckande f&ouml;r vissa men vi tycker att det visar att frontmannen bryr sig om sitt set, och det &auml;r bra (i hans f&ouml;rsvar var det en torsdag i Pusterviks foaj&eacute;). Crowdsurfing som kistb&auml;rning. Tung musik, bra synth.</span></p><p class="c1 c6"><span class="c2"></span></p><p class="c1"><span class="c2">Sp&aring;kort: Hj&auml;rter kung: &ldquo;Hj&auml;lp av en &auml;ldre man&rdquo;: De kommer signa med n&aring;t skivbolag som inte kommer att lura dem.</span></p><p class="c1 c6"><span class="c2"></span></p><p class="c1"><span class="c8 c4">The Ex Stacy</span></p><p class="c1"><span class="c2">Eller om de heter n&aring;gonting annat. De har knappt b&ouml;rjat repa men s&auml;ger till oss &ouml;ver bardiskar att de kommer att vara n&aring;gonting annat: inge s&aring;n vanligt indie utan typ postpunk, fast bra. Om de lyckas f&aring;r tiden f&ouml;rt&auml;lja. </span></p><p class="c1 c6"><span class="c2"></span></p><p class="c1"><span class="c2">Sp&aring;kort: Hj&auml;rter tre: &ldquo;Emotionella problem&rdquo;: Kommer kanske splittras innan de ens har b&ouml;rjat p&aring; riktigt, s&aring;nt h&auml;nder.</span></p><p class="c1 c6"><span class="c2"></span></p><p class="c1"><span class="c8 c4">Jules and the Vernes</span></p><p class="c1"><span class="c2">De spelar s&aring; vitt vi vet alltid oannonserat och bakom mask som g&auml;startister p&aring; andra bands spelningar d&auml;r de ocks&aring; kr&auml;nger sina CD-skivor. Anonymiteten g&ouml;r dem inte s&aring; tuffa som de tror men de spelar tungt och genuint (som en gjutj&auml;rnspanna).</span></p><p class="c1 c6"><span class="c2"></span></p><p class="c1"><span class="c2">Sp&aring;kort: Regelkortet: Oklart: Hade passat mig fr&aring;n att g&ouml;ra n&aring;gra stora val.</span></p><p class="c1 c6"><span class="c2"></span></p><p class="c1"><span class="c8 c4">Tartar</span></p><p class="c1"><span class="c2">Tartar finns s&aring; vitt jag vet inte utanf&ouml;r upptr&auml;danden, jag har sett dem en g&aring;ng p&aring; en efterfest till en vernissage jag inte var p&aring;. De &auml;r enligt vad jag f&ouml;rst&aring;r ett performanceband som k&auml;nns som vad Klaus Kinski skulle varit om han varit frisk. Bra &auml;r det hursomhelst, st&auml;mningen just d&aring; var oironsikt elektrisk, se dem om du f&aring;r chansen.</span></p><p class="c1 c6"><span class="c2"></span></p><p class="c1"><span class="c2">Sp&aring;kort: Kl&ouml;ver tio: &ldquo;Framg&aring;ng i aff&auml;rer. Tur med pengar. &rdquo;: De kommer bli sellouts, lite tufft.</span></p><p class="c1 c6"><span class="c2"></span></p><p class="c1"><span class="c8 c4">Fred Soila</span></p><p class="c1"><span class="c2">Inte ett band men &auml;nd&aring;. Den f&ouml;rsta svensken att skriva bra p&aring; engelska (han kanske &auml;r britt, vad vet vi, han heter ju Fred). Svintung post-brexit musik som f&ouml;rtj&auml;nar kareokemaskinen han hade p&aring; scen OCH polisongerna. Se honom.</span></p><p class="c1 c6"><span class="c2"></span></p><p class="c1"><span class="c2">Sp&aring;kort: Ruter dam: &ldquo;Ljush&aring;rig dam, skvaller&rdquo;: Rykten brukar ju vara bra PR.</span></p><p class="c1 c6"><span class="c2"></span></p><p class="c1"><span class="c9 c7">Annat:</span></p><p class="c10"><span class="c7">Love Wickelgrens Svensbys </span><span class="c3"><a class="c5" href="https://www.google.com/url?q=https://gaffel.nu/artikel?%3D4-band-som-kan-ske&amp;sa=D&amp;source=editors&amp;ust=1748796820659006&amp;usg=AOvVaw1Ue2xGwhHw0fDk3Elvn8Ru">4 band som kan ske</a></span></p><p class="c1"><span class="c7">Nils Hagbergs </span><span class="c3"><a class="c5" href="https://www.google.com/url?q=https://gaffel.nu/artikel?%3Dint-isobel&amp;sa=D&amp;source=editors&amp;ust=1748796820659168&amp;usg=AOvVaw2UtuaEVwws1nLGVlz94lcw">Intervjun med Isobel</a></span></p><p class="c1"><span class="c7">Vilgot Anderssons </span><span class="c3"><a class="c5" href="https://www.google.com/url?q=https://gaffel.nu/artikel?%3Dkents-v%25C3%25A5lnad&amp;sa=D&amp;source=editors&amp;ust=1748796820659286&amp;usg=AOvVaw3m-kUDY8y0F7KwK5LX7Fkn">Kents v&aring;lnad</a></span></p></body></html>