<html><head><meta content="text/html; charset=UTF-8" http-equiv="content-type"><style type="text/css">ol{margin:0;padding:0}table td,table th{padding:0}.c1{color:#000000;font-weight:700;text-decoration:none;vertical-align:baseline;font-size:12pt;font-family:"Arial";font-style:normal}.c4{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman";font-style:normal}.c7{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman"}.c8{color:#000000;font-weight:400;text-decoration:none;vertical-align:baseline;font-size:12pt;font-family:"Courier New"}.c0{padding-top:0pt;padding-bottom:0pt;line-height:1.3;orphans:2;widows:2;text-align:left}.c11{padding-top:0pt;padding-bottom:0pt;line-height:1.3;orphans:2;widows:2;text-align:center}.c13{color:#000000;font-weight:700;text-decoration:none;vertical-align:baseline;font-size:12pt;font-family:"Courier New"}.c10{color:#000000;font-weight:700;text-decoration:none;vertical-align:baseline;font-size:12pt;font-family:"Times New Roman"}.c2{text-decoration-skip-ink:none;-webkit-text-decoration-skip:none;color:#1155cc;text-decoration:underline}.c12{background-color:#ffffff;max-width:451.4pt;padding:72pt 72pt 72pt 72pt}.c3{color:inherit;text-decoration:inherit}.c9{font-style:normal}.c6{font-style:italic}.c5{height:12pt}.title{padding-top:0pt;color:#000000;font-size:26pt;padding-bottom:3pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}.subtitle{padding-top:0pt;color:#666666;font-size:15pt;padding-bottom:16pt;font-family:"Arial";line-height:1.15;page-break-after:avoid;orphans:2;widows:2;text-align:left}li{color:#000000;font-size:12pt;font-family:"Times New Roman"}p{margin:0;color:#000000;font-size:12pt;font-family:"Times New Roman"}h1{padding-top:20pt;color:#000000;font-size:20pt;padding-bottom:6pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h2{padding-top:18pt;color:#000000;font-size:16pt;padding-bottom:6pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h3{padding-top:16pt;color:#434343;font-size:14pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h4{padding-top:14pt;color:#666666;font-size:12pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h5{padding-top:12pt;color:#666666;font-size:11pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h6{padding-top:12pt;color:#666666;font-size:11pt;padding-bottom:4pt;font-family:"Times New Roman";line-height:1.15;page-break-after:avoid;font-style:italic;orphans:2;widows:2;text-align:left}</style></head><body class="c12 doc-content"><p class="c0"><span>Detta &auml;r en intervju med bandet Isobel som p.g.a. det alltid lika hemska </span><span class="c6">logistiska sk&auml;l</span><span>&nbsp;skedde per mejl</span><span>. Isobel &auml;r ett band som enligt sin PR-byr&aring; &auml;r &ldquo;ett nytt Stockholmsband som stj&auml;l sin musik fr&aring;n Windmill-scenen och sina jeans fr&aring;n dig.&rdquo; De har musicerat sedan 2016 men har nu (haren och sk&ouml;ldpaddan etc., de har v&auml;l varit upptagna) sl&auml;ppt sin f&ouml;rsta l&aring;t, </span><span class="c6">Ally</span><span>, vilken jag i gl&ouml;mde att st&auml;lla n&aring;gra egentliga fr&aring;gor om, med en tillh&ouml;rande </span><span class="c2"><a class="c3" href="https://www.google.com/url?q=https://gaffel.nu/video?%3Disobel&amp;sa=D&amp;source=editors&amp;ust=1748339903903037&amp;usg=AOvVaw1_KeQbVcLTs3V4fZ1uP15A">musikvideo</a></span><span>&nbsp;som Gaffel av n&aring;gon anledning fick i uppdrag att ha premi&auml;r</span><span>&nbsp;f&ouml;r. Bandet best&aring;r av John Bergevald, Filip Sj&ouml;lander och Isabel Sond&eacute;n (som bandet nog &auml;r d&ouml;pt efter). De spelar fint och har en v&auml;lfungerande attityd i sina svar, tror det kommer g&aring; bra f&ouml;r dem. </span></p><p class="c11 c5"><span class="c9 c13"></span></p><p class="c0"><span class="c1">Vilka &auml;r ni?</span></p><p class="c0 c5"><span class="c4"></span></p><p class="c0"><span class="c4">Men gud chilla.</span></p><p class="c0 c5"><span class="c4"></span></p><p class="c0"><span class="c1">Vad &auml;r ert motiv?</span></p><p class="c0 c5"><span class="c4"></span></p><p class="c0"><span class="c4">Det &auml;r s&aring; kul n&auml;r artister f&ouml;rs&ouml;ker f&aring; sitt musicerande till en god, osj&auml;lvisk g&auml;rning. N&auml;r Chris Martin pratar om hur l&aring;tar kommer till honom som g&aring;vor att dela med sig av. Att skriva &auml;r ofta lite tr&aring;kigt, tidskr&auml;vande, otacksamt, fruktansv&auml;rt sv&aring;rt och riktigt pinsamt. Det &auml;r ingenting man g&ouml;r om man inte k&auml;nner att man m&aring;ste bevisa n&aring;got till den grad att man riskerar total f&ouml;rnedring.</span></p><p class="c0 c5"><span class="c4"></span></p><p class="c0"><span class="c1">Vilket &auml;r det sannaste instrumentet?</span></p><p class="c0 c5"><span class="c4"></span></p><p class="c0"><span class="c4">Piano.</span></p><p class="c0"><span class="c4">Skoja.</span></p><p class="c0 c5"><span class="c4"></span></p><p class="c0"><span class="c1">&Auml;r det inte lite bougie att repa i Paris?</span></p><p class="c0 c5"><span class="c4"></span></p><p class="c0"><span class="c4">Det stavas boujee, fr&aring;n &rsquo;bad and boujee&rsquo; av Migos. Musik &amp; konst &auml;r nr. 1 rich kid sport dock, det vet alla. &Auml;kta skallar skriver prosa.</span></p><p class="c0 c5"><span class="c4"></span></p><p class="c0"><span class="c1">&Auml;r m&aring;let att usurpera Franska Trion som Sveriges k&auml;ndaste trio.</span></p><p class="c0 c5"><span class="c4"></span></p><p class="c0"><span class="c4">Vi lyssnar alltid p&aring; &rsquo;Som ett spjut genom dagarna&rsquo; n&auml;r vi borstar t&auml;nderna. Den l&aring;ter s&aring; bra till surret fr&aring;n v&aring;ra fruktansv&auml;rt dyra eltandborstar.</span></p><p class="c0 c5"><span class="c4"></span></p><p class="c0"><span class="c1">Trio &auml;r kanske den minst popul&auml;ra bandformationen, duo eller fyra &auml;r ju vanligare, hur blev det s&aring;?</span></p><p class="c0 c5"><span class="c4"></span></p><p class="c0"><span class="c4">Usurpera l&aring;g n&auml;ra till hands men inte kvartett?</span></p><p class="c0 c5"><span class="c4"></span></p><p class="c0"><span class="c1">Hur skulle ni vilja att er musik beskrevs?</span></p><p class="c0 c5"><span class="c4"></span></p><p class="c0"><span class="c4">Extremt oironisk och fin, livsomv&auml;lvande g&auml;rna tbh. Herregud vad vi f&ouml;rs&ouml;ker. I South Carolina, London eller Philadelphia skulle vi inte ha s&auml;rskilt mycket att s&auml;ga till om, men i Stockholm just nu tycker vi det k&auml;nns rimligt att v&aring;r musik finns. Sjukt att det fortfarande funkar att sno fr&aring;n USA och England 2025, f&ouml;rresten. Eller, funkar och funkar.</span></p><p class="c0 c5"><span class="c4"></span></p><p class="c0"><span class="c1">Skulle ni beskriva Stockholm som en stor sm&aring;stad, en liten storstad eller en</span></p><p class="c0"><span class="c1">mellanstor mellanstad?</span></p><p class="c0 c5"><span class="c4"></span></p><p class="c0"><span class="c4">En liten storstad.</span></p><p class="c0 c5"><span class="c4"></span></p><p class="c0"><span class="c1">Hur k&auml;nns det f&ouml;r er tv&aring; som inte &auml;r Isabel att bandet heter Isobel, det skiljer ju bara ett &#305;?</span></p><p class="c0 c5"><span class="c4"></span></p><p class="c0"><span class="c4">Isobull.</span></p><p class="c0 c5"><span class="c4"></span></p><p class="c0"><span class="c1">&Auml;r en skriftlig intervju ett misslyckande fr&aring;n oss eller sl&ouml;tt p&aring; ett coolt s&auml;tt?</span></p><p class="c0 c5"><span class="c4"></span></p><p class="c0"><span class="c4">Det kanske &auml;r bra att vi inte s&aring;gs irl. Vi luktar otroligt starkt av one million-parfym. F&ouml;r starkt s&auml;ger vissa, inte starkt nog s&auml;ger vi. Vi vet liksom inte om ni spelar boll d&auml;r.</span></p><p class="c0 c5"><span class="c4"></span></p><p class="c0"><span class="c1">Ni ska ha release p&aring; Sn&ouml;vit, enda g&aring;ngen vi var p&aring; v&auml;g dit kom vi av oss, missade vi n&aring;got?</span></p><p class="c0 c5"><span class="c4"></span></p><p class="c0"><span class="c4">Det d&auml;r l&auml;t sl&ouml;tt p&aring; ett coolt s&auml;tt. &rdquo;Var fan &auml;r ni?&rdquo;. &rdquo;&Auml;h, vi kom av oss&rdquo;. S&aring; bra. Vi ska ocks&aring; b&ouml;rja komma av oss. Men ni missade n&aring;got tyv&auml;rr, gaffel. Sn&ouml;vit &auml;r grymt, vi har sett You Thant d&auml;r, hur bra som helst.</span></p><p class="c0 c5"><span class="c4"></span></p><p class="c0"><span class="c1">Finns sp&ouml;ken?</span></p><p class="c0 c5"><span class="c4"></span></p><p class="c0"><span class="c4">Japp, en g&aring;ng s&aring; kom Johns mamma in i hans rum och b&ouml;rjade sv&auml;va + skrika</span></p><p class="c0"><span class="c4">J: Finns och finns...</span></p><p class="c0 c5"><span class="c4"></span></p><p class="c0"><span class="c1">Vad &auml;r inne?</span></p><p class="c0 c5"><span class="c4"></span></p><p class="c0"><span class="c4">Wes Anderson, mango, Nike och att f&aring; s&auml;tta sig en stund bara.</span></p><p class="c0"><span class="c4">I: fajksl.</span></p><p class="c0 c5"><span class="c4"></span></p><p class="c0"><span class="c1">Vad h&auml;nder nu?</span></p><p class="c0 c5"><span class="c4"></span></p><p class="c0"><span class="c4">Det kommer en till singel om ett par veckor med en till musikvideo, riktigt r&aring;a grejer, t&auml;nk Mk.gee utan hp. Till h&ouml;sten kommer EP och lite spelningar runtom i landet s&aring; kom, ses, tack, vi &auml;lskar er gaffel, tja.</span></p><p class="c11 c5"><span class="c8 c9"></span></p><p class="c11"><span class="c4">&sect;</span></p><p class="c11 c5"><span class="c4"></span></p><p class="c0"><span class="c4">Gaffel &auml;r en okroppslig h&auml;ndelse som inte kan k&auml;nna k&auml;rlek, men hade Gaffel upptr&auml;tt i en m&auml;nsklig gestalt hade hon sagt: &ldquo;Jag &auml;lskar er ocks&aring;&rdquo;.</span></p><p class="c0 c5"><span class="c4"></span></p><p class="c0"><span class="c7 c6">Andra artiklar om saker och ting och prylar och m&auml;nniskor:</span></p><p class="c0"><span class="c6">Vilgot Anderssons </span><span class="c2 c6"><a class="c3" href="https://www.google.com/url?q=https://gaffel.nu/artikel?%3Dkents-v%25C3%25A5lnad&amp;sa=D&amp;source=editors&amp;ust=1748339903923159&amp;usg=AOvVaw2qfTRf4y5mgBHYW8YgpfZn">Kents v&aring;lnad</a></span></p><p class="c0"><span class="c6">Nils Hagbergs </span><span class="c2 c6"><a class="c3" href="https://www.google.com/url?q=https://gaffel.nu/artikel?%3Dt-shirt&amp;sa=D&amp;source=editors&amp;ust=1748339903924200&amp;usg=AOvVaw35mpAbgu76hWRG72RVy1dv">P&aring; spaning efter den tee som flytt</a></span></p><p class="c0"><span class="c6">Elsa Bolanders </span><span class="c2 c6"><a class="c3" href="https://www.google.com/url?q=https://gaffel.nu/artikel?%3Dalad%25C3%25A5bens-%25C3%25A5terkomst&amp;sa=D&amp;source=editors&amp;ust=1748339903925008&amp;usg=AOvVaw09sPLn169LThohQ2IOcGuj">Alad&aring;bens &aring;terkomst</a></span></p><p class="c0 c5"><span class="c6 c7"></span></p><p class="c0 c5"><span class="c6 c8"></span></p></body></html>