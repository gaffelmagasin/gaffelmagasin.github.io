<html><head><meta content="text/html; charset=UTF-8" http-equiv="content-type"><style type="text/css">ol{margin:0;padding:0}table td,table th{padding:0}.c11{border-top-width:0pt;border-top-style:solid;margin-right:9pt;background-color:#ffffff;margin-left:1pt;border-bottom-width:0pt;border-bottom-style:solid}.c8{-webkit-text-decoration-skip:none;color:#1155cc;font-weight:400;text-decoration:underline;vertical-align:baseline;text-decoration-skip-ink:none;font-size:12pt;font-family:"Times New Roman"}.c2{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman";font-style:normal}.c15{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman"}.c13{color:#000000;font-weight:700;text-decoration:none;vertical-align:baseline;font-size:12pt;font-family:"Times New Roman"}.c0{padding-top:0pt;padding-bottom:0pt;line-height:1.3;orphans:2;widows:2;text-align:left}.c10{padding-top:0pt;padding-bottom:0pt;line-height:1.3;orphans:2;widows:2;text-align:right}.c7{color:#000000;font-weight:400;text-decoration:none;vertical-align:baseline;font-family:"Times New Roman";font-style:normal}.c9{background-color:#ffffff;max-width:451.4pt;padding:72pt 72pt 72pt 72pt}.c14{text-decoration-skip-ink:none;-webkit-text-decoration-skip:none;text-decoration:underline}.c1{color:inherit;text-decoration:inherit}.c4{height:12pt}.c3{font-size:11pt}.c5{font-style:italic}.c6{font-size:10pt}.c12{color:#1155cc}.title{padding-top:0pt;color:#000000;font-size:26pt;padding-bottom:3pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}.subtitle{padding-top:0pt;color:#666666;font-size:15pt;padding-bottom:16pt;font-family:"Arial";line-height:1.15;page-break-after:avoid;orphans:2;widows:2;text-align:left}li{color:#000000;font-size:12pt;font-family:"Times New Roman"}p{margin:0;color:#000000;font-size:12pt;font-family:"Times New Roman"}h1{padding-top:20pt;color:#000000;font-size:20pt;padding-bottom:6pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h2{padding-top:18pt;color:#000000;font-size:16pt;padding-bottom:6pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h3{padding-top:16pt;color:#434343;font-size:14pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h4{padding-top:14pt;color:#666666;font-size:12pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h5{padding-top:12pt;color:#666666;font-size:11pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h6{padding-top:12pt;color:#666666;font-size:11pt;padding-bottom:4pt;font-family:"Times New Roman";line-height:1.15;page-break-after:avoid;font-style:italic;orphans:2;widows:2;text-align:left}</style></head><body class="c9 doc-content"><p class="c0"><span class="c3 c7">&ldquo;Det luktar t&aring;ng, f&ouml;rruttnelse, genmanipulation. Vi befinner oss i en kuststad. Inom femtio &aring;r kommer den att ligga under vatten. Det &auml;r den samlade expertisen &ouml;verens om. Men fr&aring;n politiskt-administrativt h&aring;ll vet man &auml;nnu inte hur man skall agera.&rdquo;</span></p><p class="c10"><span class="c6">P&auml;r Th&ouml;rn. </span><span class="c5 c6">Era Anklagelser &auml;r meningsl&ouml;sa. s.</span><span class="c7 c6">&nbsp;5</span></p><p class="c0 c4"><span class="c2"></span></p><p class="c0"><span class="c5">29 December 2024</span></p><p class="c0"><span>Det h&auml;r blir den fj&auml;rde och avslutande delen i min tetralogi om G&ouml;teborg, sen r&ouml;r jag aldrig &auml;mnet igen. De tidigare delarna best</span><span>&aring;r av:</span><span class="c12"><a class="c1" href="https://www.google.com/url?q=https://gaffel.nu/artikel?%3Dbroder-daniel&amp;sa=D&amp;source=editors&amp;ust=1738075849534543&amp;usg=AOvVaw3TDuaywcrrvuSPfOaJ7675">&nbsp;</a></span><span class="c5 c12"><a class="c1" href="https://www.google.com/url?q=https://gaffel.nu/artikel?%3Dbroder-daniel&amp;sa=D&amp;source=editors&amp;ust=1738075849534697&amp;usg=AOvVaw3EEFhfQtbSRBaX_BLJHcvT">Det &auml;r dags att sl&auml;ppa Broder Daniel</a></span><span>, </span><span class="c5 c12"><a class="c1" href="https://www.google.com/url?q=https://gaffel.nu/artikel?%3Dturistortens-klagan&amp;sa=D&amp;source=editors&amp;ust=1738075849534800&amp;usg=AOvVaw0UxxC09TU4G5yj5rIOQOmm">Turistortens</a></span><span class="c5 c12"><a class="c1" href="https://www.google.com/url?q=https://gaffel.nu/artikel?%3Dturistortens-klagan&amp;sa=D&amp;source=editors&amp;ust=1738075849534877&amp;usg=AOvVaw1zEHDGWmgD486asgXtAsAN">&nbsp;klagan</a></span><span class="c5">&nbsp;</span><span>och </span><span class="c5 c12"><a class="c1" href="https://www.google.com/url?q=https://gaffel.nu/artikel?%3Dj-accuse-valhallabadet&amp;sa=D&amp;source=editors&amp;ust=1738075849535011&amp;usg=AOvVaw0R7_Ll_TfsXrlFvzeN3Ffz">J&rsquo;accuse Valhallabadet</a></span><span class="c2">&nbsp;som alla p&aring; n&aring;got s&auml;tt behandlar diverse &aring;sikter om vad G&ouml;teborg &auml;r och borde vara.</span></p><p class="c0 c4"><span class="c2"></span></p><p class="c0"><span>Egentligen var det t&auml;nkt att bli en pentalogi d&auml;r den fj&auml;rde delen, </span><span class="c5">Karlatornet eller r&auml;dslan f&ouml;r det helt okej</span><span>, skulle handla om hur hatet om Karlatornet lite f&ouml;rsvann efter att det blev f&auml;rdigt, och den lite pinsamma &aring;grenska st&auml;mningen som nu r&aring;der h&auml;r. (Den texten kommer aldrig att publiceras i </span><span class="c3">GAFFEL</span><span class="c2">&nbsp;utan kommer ist&auml;llet att ges ut styckvis i diverse andra magasin f&ouml;rkl&auml;tt som poem under pseudonymen Adrian Blom Gilani) </span></p><p class="c0 c4"><span class="c2"></span></p><p class="c0"><span class="c2">Jag har under arbetet med dessa texter f&ouml;rst&aring;tt n&aring;gonting om mig sj&auml;lv och om min aversion mot viss typ av G&ouml;teborgsromantik. Kort sagt s&aring; tycker jag att det &auml;r t&ouml;ntigt att tro att just den staden man sj&auml;lv bor i &auml;r b&auml;ttre &auml;n andra st&auml;der. </span></p><p class="c0 c4"><span class="c2"></span></p><p class="c0"><span>G&ouml;teborg har som k&auml;nt inte s&aring; mycket att erbjuda. Ingenting som s&auml;gs om G&ouml;teborg &auml;r sant; det &auml;r ingen arbetarstad l&auml;ngre, vi har v&auml;ldigt lite med havet att g&ouml;ra numera, Vasastan &auml;r inte som Chinatown och har aldrig varit det, utelivet &auml;r s&auml;kert b&auml;ttre h&auml;r &auml;n p&aring; andra platser men n&aring;gon </span><span>kn&ocirc;-dig-in st&auml;mning</span><span class="c2">&nbsp;finns inte, jag gillar inte sp&aring;rvagnarna, de &auml;r l&aring;ngsamma och antingen f&ouml;r kalla eller f&ouml;r varma (eller vissa s&auml;rskilda dagar b&aring;de och).</span></p><p class="c0 c4"><span class="c2"></span></p><p class="c0"><span class="c2">Men &auml;nd&aring; s&aring; forts&auml;tter det h&auml;r eviga vurmandet f&ouml;r v&aring;r inte s&aring; v&auml;rst speciella stad. Vi tycks ha fastnat i n&aring;gon pervers ritual d&auml;r vi hela tiden ska &ouml;vertala oss sj&auml;lva om att G&ouml;teborg &auml;nd&aring; &auml;r b&auml;st och kanske framf&ouml;rallt n&aring;got speciellt. Det &auml;r inte v&auml;rdigt n&aring;gon och framf&ouml;rallt &auml;r det inte v&auml;rdigt mig, ni sk&auml;mmer &auml;rligt talat ut mig inf&ouml;r fr&auml;mmande. Vi m&aring;ste l&auml;mna det h&auml;r bakom oss och g&aring; vidare i livet.</span></p><p class="c0 c4"><span class="c2"></span></p><p class="c0"><span class="c5 c15">29 December 2024, natt</span></p><p class="c0"><span>Hemska bilder spelas upp f&ouml;r mitt inre. Vid G&ouml;ta &Auml;lvs mynning stiger ett fasansfullt iriserande odjur upp ur det svarta </span><span>Kattegatska</span><span>&nbsp;vattnet och klamrar sig fast om mina ben, Vinga fyr lyser radioaktivt upp omgivningen och ger &Auml;lvsborgsbron samma gr&ouml;na fluorescerande f&ouml;rm&aring;ga som uranglas. Bestens pryds av &aring;tta huvuden var och en f&ouml;rest&auml;llande i ingen s&auml;rskild ordning: Freddie Wadling, Henrik Berggren, Martin Elisson, Kristian Attila, Sven Wollter, Ulf Dageby, Pst/Q och en ok&auml;nd varvsarbetare. Odjurets fiskfj&auml;lliga </span><span>tentakelliknande</span><span>&nbsp;&ldquo;armar&rdquo; f&ouml;r mig n&auml;rmre sin mun som liknar den Malmska valens gap. I &ouml;gonvr&aring;n ligger sv&auml;ljs staden sakta av v&aring;gorna och gyttjan som den byggdes i och Gustav II Adolfs misstag verkar &auml;ntligen ha </span><span>tillr&auml;ttats.</span></p><p class="c0 c4"><span class="c2"></span></p><p class="c0"><span>Jag vaknar kallsvettig p&aring; Sahlgrenska universitetssjukhus med en oerh&ouml;rd v&auml;rk i kroppen och med k&auml;nslan av att mitt hj&auml;rta krympt 5% (14 kubikcentimeter) fr&aring;n sin ursprungliga storlek. I &ouml;ronen spelas en orkester av </span><span>sp&aring;rvagnsgnissel,</span><span>&nbsp;hamnarbete, v&auml;stl&auml;nkenspr&auml;ngning och tj&ocirc;t som hade tagit k&aring;l p&aring; vem som helst fr&aring;n utsocknes. En kosmisk fasa kr&auml;lar l&auml;ngs mina vener likt </span><span>r&ouml;de</span><span class="c2">&nbsp;orm-bron g&ouml;r med Gamlestaden, men i min sj&auml;l r&aring;der en aldrig f&ouml;rr sk&aring;dad stillhet.</span></p><p class="c0 c4"><span class="c2"></span></p><p class="c0"><span class="c15 c5">2 Januari 2025</span></p><p class="c0"><span>Det h&auml;r skulle bli den fj&auml;rde och avslutande delen i min tetralogi om G&ouml;teborg, sen skulle jag aldrig r&ouml;ra &auml;mnet igen. De tidigare delarna bestod av: </span><span class="c5 c12"><a class="c1" href="https://www.google.com/url?q=https://gaffel.nu/artikel?%3Dbroder-daniel&amp;sa=D&amp;source=editors&amp;ust=1738075849536504&amp;usg=AOvVaw0Q6eY5lR_psFYKRiIoeANT">Det &auml;r dags att sl&auml;ppa Broder Daniel</a></span><span>, </span><span class="c5 c12"><a class="c1" href="https://www.google.com/url?q=https://gaffel.nu/artikel?%3Dturistortens-klagan&amp;sa=D&amp;source=editors&amp;ust=1738075849536688&amp;usg=AOvVaw0Cb1dk7xMJwpRxUxLs7EjV">Turistortens</a></span><span class="c5 c12"><a class="c1" href="https://www.google.com/url?q=https://gaffel.nu/artikel?%3Dturistortens-klagan&amp;sa=D&amp;source=editors&amp;ust=1738075849536790&amp;usg=AOvVaw3xRtZq3HUvsUc4XSEPBvPJ">&nbsp;klagan</a></span><span class="c5">&nbsp;</span><span>och </span><span class="c5 c12"><a class="c1" href="https://www.google.com/url?q=https://gaffel.nu/artikel?%3Dj-accuse-valhallabadet&amp;sa=D&amp;source=editors&amp;ust=1738075849536943&amp;usg=AOvVaw3XoThvBI_2CTxsrBFk4BHC">J&rsquo;accuse Valhallabadet</a></span><span class="c2">&nbsp;som alla p&aring; n&aring;got s&auml;tt behandlar diverse &aring;sikter om vad G&ouml;teborg &nbsp;&auml;r och borde vara.</span></p><p class="c0 c4"><span class="c2"></span></p><p class="c0"><span>Men jag har &auml;ndrat mig, kanske ska jag bejaka denna rituella f&ouml;rnekelse och v&auml;lja l&ouml;gnen framf&ouml;r verkligheten och bli n&aring;gon form av lokalpatriotisk </span><span>patafysiker.</span><span class="c2">&nbsp;Det &auml;r h&auml;r jag tror att en av mina favoritgenrer, parag&ouml;teborgianan, kan komma in som en v&auml;gledare f&ouml;r mig. </span></p><p class="c0 c4"><span class="c2"></span></p><p class="c0"><span>Likt den mer k&auml;nda genren </span><span>g&ouml;teborgiana</span><span>&nbsp;s&aring; handlar </span><span>parag&ouml;teborgianan</span><span>&nbsp;om G&ouml;teborg men genom </span><span>semifiktiva,</span><span class="c2">&nbsp;&ouml;verdrivna, eller &ouml;vernaturliga versioner. Som n&auml;mnt &auml;r detta n&aring;got som alla i G&ouml;teborg sysslar med n&auml;r de exempelvis b&ouml;rjar prata om hamnarbete, GAIS, EU-toppm&ouml;tet 2001 eller n&aring;got annat som mer &auml;r folksagor &auml;n sanning. Det &auml;r dock i sin koncentrerade, bearbetade litter&auml;ra form den egentligen &auml;r intressant. Jag st&ouml;tte f&ouml;rst p&aring; den hos f&ouml;rfattaren P&auml;r Th&ouml;rn.</span></p><p class="c0 c4"><span class="c2"></span></p><p class="c0"><span>P&auml;r Th&ouml;rn &auml;r </span><span>konceptf&ouml;rfattare,</span><span>&nbsp;avantgardist och serietecknare. Han har &auml;ven varit brevb&auml;rare, ett &auml;rofyllt yrke. I hans &oelig;uvre &aring;terfinns titlar som: </span><span class="c5">R&ouml;da Rummet (Alfabetiskt)</span><span>, </span><span class="c5">Mutationer av Anna-Greta Leijon</span><span>, </span><span class="c5">K&auml;ndisar som jag har delat ut post till</span><span>&nbsp;och </span><span class="c5">En kv&auml;ll inbillade jag mig att jag var psykiskt sjuk</span><span class="c2">&nbsp;(Jag har inte l&auml;st n&aring;gra av dessa men jag antar att de &auml;r bra baserat p&aring; namnen). </span></p><p class="c0 c4"><span class="c2"></span></p><p class="c0"><span>Hans senaste bok, som fick mig att vilja skriva den h&auml;r texten, heter </span><span class="c5">&Ouml;del&auml;ggelsens</span><span class="c5">&nbsp;</span><span class="c5">utformning brukar</span><span class="c5">&nbsp;f&aring; konsekvenser f&ouml;r </span><span class="c5">en guds</span><span class="c5">&nbsp;efterm&auml;le </span><span>och inneh&aring;ller, f&ouml;rutom ganska m&aring;nga sidor s&aring;d&auml;r poesi, ett stycke utm&auml;rkt parag&ouml;teborgiana som p&aring; n&aring;gon form av </span><span>Wikipediaprosa</span><span>&nbsp;g&aring;r igenom ett upptr&auml;dande av den fiktive Jan Rhodin, ljudtekniker och diversearbetare, p&aring; den fiktiva klubben Teatr </span><span>Kantor</span><span>&nbsp;bel&auml;get p&aring; det h&ouml;gst verkliga Masthuggstorget. Den h&auml;r Jan Rhodin vikarierar i ber&auml;ttelsen f&ouml;r en Aron Lundholm som &auml;r &ldquo;DJ, facklig aktivist (Sveriges Arbetares Centralorganisation (SAC)) och sjuksk&ouml;terska p&aring; Sahlgrenska sjukhuset i G&ouml;teborg&rdquo; och DJar under det ironiska namnet </span><span>&ldquo;LA-Rouche&rdquo;.</span><span>&nbsp;Denna karakt&auml;r &auml;r mig s&aring; trolig att jag tvekar f&ouml;r att kalla honom p&aring;hittad. Han p&aring;minner starkt </span><span>om s&aring; m&aring;nga</span><span>&nbsp;man h&ouml;rt talas om och sett r&ouml;ra sig mellan Victoriahuset och valfri l&aring;nggata. (&Auml;ven hans tidigare verk </span><span class="c5">Era anklagelser &auml;r meningsl&ouml;sa </span><span class="c2">inneh&aring;ller n&aring;gra liknande kapitel)</span></p><p class="c0 c4"><span class="c2"></span></p><p class="c0"><span>Det som g&ouml;r denna genre intressant f&ouml;r mig &auml;r att jag inte f&ouml;rm&aring;r skilja fiktionen fr&aring;n verkligheten, utan hj&auml;lp av en s&ouml;kmotor. Jag l&auml;ser med en os&auml;kerhet; tvivlar p&aring; om de krogar som n&auml;mns inte nog faktiskt finns n&aring;gonstans utom synh&aring;ll vid de platser som jag &auml;r van att passera. Parag&ouml;teborgianan f&ouml;rs&auml;tter l&auml;saren i en parallell g&ouml;teborgsk verklighet, en som p&aring;minner starkt om v&aring;ran men som aldrig har h&auml;nt. En &ouml;verdriven och grotesk men samtidigt &ouml;msomt </span><span>invaggande</span><span class="c2">&nbsp;pastisch eller nidbild av G&ouml;teborg, som kanske &auml;r mer sann &auml;n verkligheten&ndash; om man vill &ouml;verdriva n&aring;got otroligt.</span></p><p class="c0 c4"><span class="c2"></span></p><p class="c0"><span>Antagligen &auml;r parag&ouml;teborgianan den enda l&ouml;sningen f&ouml;r att lyckas &ouml;verleva Sveriges n&auml;st st&ouml;rsta stad, som &ldquo;kills you when you&rsquo;re young&rdquo; eller n&aring;t i den stilen. Man m&aring;ste bebo l&ouml;gnen f&ouml;r ta sig igenom den, det har uppenbarligen alla andra h&auml;r redan gjort s&aring; det &auml;r nog fr&auml;mst jag som m&aring;ste f&ouml;rlika mig med id&eacute;n om jag inte vill riskera livet igen. </span><span>Heja</span><span class="c2">&nbsp;bl&aring;vitt!</span></p><p class="c0 c4"><span class="c2"></span></p><p class="c0"><span class="c5">&Ouml;vriga aktiva i genren &auml;r Daniel Klaminder som i sitt &ldquo;rollspel&rdquo; </span><span>Den svarta jorden i V&auml;stra G&ouml;taland</span><span class="c5">&nbsp;skapat en v&auml;rld best&aring;ende som likt det riktiga G&ouml;teborg &auml;r befolkat av KPML(r)are, halvd&ouml;da, kommunpampar, indieband, havsgudar och den ofta bortgl&ouml;mda subkulturen frikyrkliga.</span></p><p class="c0 c4"><span class="c2"></span></p><p class="c0"><span class="c2">Annat man kan l&auml;sa eller g&ouml;ra om man &auml;r p&aring; hum&ouml;r:</span></p><p class="c11 c0"><span class="c5">Albin G Carlssons: </span><span class="c14 c5 c12"><a class="c1" href="https://www.google.com/url?q=https://gaffel.nu/artikel?%3Dvertikala-cineaster&amp;sa=D&amp;source=editors&amp;ust=1738075849540175&amp;usg=AOvVaw1ZzLva8oYXMtmTa5qM7lJQ">Om de vertikala cineasterna</a></span></p><p class="c11 c0"><span class="c5">Nils Hagbergs: </span><span class="c14 c5 c12"><a class="c1" href="https://www.google.com/url?q=https://gaffel.nu/artikel?%3Da-day-at-the-races&amp;sa=D&amp;source=editors&amp;ust=1738075849540337&amp;usg=AOvVaw27Vcl_hL5J4xJyEzFgrjaG">A day at the races</a></span></p><p class="c0 c11"><span class="c5">Gaffels: </span><span class="c5 c12 c14"><a class="c1" href="https://www.google.com/url?q=https://gaffel.nu/tarot&amp;sa=D&amp;source=editors&amp;ust=1738075849540440&amp;usg=AOvVaw0Cs2lFG4JWwQdlSCnM7dx8">Tarotmaskinen</a></span></p><p class="c0 c4"><span class="c2"></span></p><p class="c0 c4"><span class="c2"></span></p><p class="c0 c4"><span class="c2"></span></p></body></html>
