<html><head><meta content="text/html; charset=UTF-8" http-equiv="content-type"><style type="text/css">ol{margin:0;padding:0}table td,table th{padding:0}.c6{color:#000000;font-weight:400;text-decoration:none;vertical-align:baseline;font-size:11pt;font-family:"Times New Roman";font-style:normal}.c2{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman";font-style:italic}.c3{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman";font-style:normal}.c1{padding-top:0pt;padding-bottom:0pt;line-height:1.3;orphans:2;widows:2;text-align:left;height:11pt}.c5{padding-top:0pt;padding-bottom:0pt;line-height:1.3;orphans:2;widows:2;text-align:left}.c4{padding-top:0pt;padding-bottom:0pt;line-height:1.15;orphans:2;widows:2;text-align:left}.c8{padding-top:0pt;padding-bottom:0pt;line-height:1.3;orphans:2;widows:2;text-align:center}.c9{-webkit-text-decoration-skip:none;color:#1155cc;text-decoration:underline;text-decoration-skip-ink:none}.c7{font-size:12pt;font-family:"Times New Roman";font-style:italic;font-weight:400}.c11{background-color:#ffffff;max-width:451.5pt;padding:72pt 72pt 72pt 72pt}.c10{font-weight:400;font-family:"Times New Roman";font-style:italic}.c0{color:inherit;text-decoration:inherit}.c12{height:11pt}.title{padding-top:0pt;color:#000000;font-size:26pt;padding-bottom:3pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}.subtitle{padding-top:0pt;color:#666666;font-size:15pt;padding-bottom:16pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}li{color:#000000;font-size:11pt;font-family:"Arial"}p{margin:0;color:#000000;font-size:11pt;font-family:"Arial"}h1{padding-top:20pt;color:#000000;font-size:20pt;padding-bottom:6pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h2{padding-top:18pt;color:#000000;font-size:16pt;padding-bottom:6pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h3{padding-top:16pt;color:#434343;font-size:14pt;padding-bottom:4pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h4{padding-top:14pt;color:#666666;font-size:12pt;padding-bottom:4pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h5{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h6{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.1500000000000001;page-break-after:avoid;font-style:italic;orphans:2;widows:2;text-align:left}</style></head><body class="c11 doc-content"><p class="c5"><span class="c3">F&ouml;r ungef&auml;r tv&aring; m&aring;nader sen flyttade jag ut till ett rivningskontrakt i den s&ouml;mniga f&ouml;rorten Kalleb&auml;ck. Innan jag flyttade hit hade jag kanske varit i Kalleb&auml;ck en g&aring;ng tidigare, d&aring; n&auml;r jag var 15, m&ouml;jligen 16, &aring;r gammal och ute p&aring; ett uppdrag att inf&ouml;rskaffa ett helr&ouml;r kraftigt &ouml;verprisad polsk vodka. Vid det tillf&auml;llet m&auml;rkte jag inte den mystik som genomsyrar denna lilla del av syd&ouml;stra G&ouml;teborg. </span></p><p class="c1"><span class="c3"></span></p><p class="c5"><span class="c3">F&ouml;r er som aldrig h&ouml;rt talas om Kalleb&auml;ck, eller vet vart det ligger (vilket antagligen &auml;r en majoritet av l&auml;sarna) s&aring; &auml;r Kalleb&auml;ck situerat i en dal. Omringad av sm&aring; bergiga skogsdungar som i sin tur ramas in av motorv&auml;garna E6, 40 och Bor&aring;sv&auml;gen. Ljudet fr&aring;n G&ouml;teborgs mest trafikerade motorv&auml;gar berikar Kalleb&auml;ck med en st&auml;ndig ambians. Infrastrukturen som byggts kring Kalleb&auml;ck har lett till att orten, trots sitt relativt centrala l&auml;ge, k&auml;nns som en &ouml; i fj&auml;rran, endast &aring;tkommen via den l&aring;nga ov&auml;nliga &ldquo;Strindbergsbron&rdquo;. Ett namn som jag antar kommer fr&aring;n den inferno-aktiga-psykos-upplevelsen man kan finna sig i n&auml;r man korsar den med alla bilar, cyklar och t&aring;g som susar f&ouml;rbi i den bitska vinden. Men klarar man av att ta sig &ouml;ver bron och genom tunneln under motorv&auml;gen s&aring; &auml;r man framme i dalen, Kalleb&auml;ck.</span></p><p class="c1"><span class="c3"></span></p><p class="c1"><span class="c3"></span></p><p class="c5"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 601.70px; height: 425.33px;"><img alt="" src="images/image1.png" style="width: 601.70px; height: 425.33px; margin-left: 0.00px; margin-top: 0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c8"><span class="c10">Dimman dr&ouml;jer sig g&auml;rna kvar i Kalleb&auml;ck. Dimman h&auml;r &auml;r tjock och oigenomtr&auml;nglig. Endast Ostkupan och de andra 60-tals h&ouml;ghusen kan str&auml;cka sig upp ovanf&ouml;r den, dystopiskt hade vissa kallat det. Folkhemmet m&ouml;ter Bladerunner.</span></p><p class="c1"><span class="c3"></span></p><p class="c5"><span class="c3">Det var Gustav den III som lade grunden f&ouml;r Kalleb&auml;ck n&auml;r han invigde den nya vattenk&auml;llan &ldquo;Kalleb&auml;cksk&auml;lla&rdquo;, (som f&ouml;r &ouml;vrigt ans&aring;gs ha det &ldquo;renaste&rdquo; vattnet i staden av hippies p&aring; 1970-talet). Mystiker som han var tror jag att hans majest&auml;t k&auml;nde som jag sj&auml;lv n&auml;r han stod h&auml;r i dalen och kollade ut p&aring; vad som d&aring; var en tusen &aring;r gammal urskog. Inte kunde han ana d&aring; byggnaderna som skulle uppf&ouml;ras i ruinerna av den gamla (f&ouml;r honom v&auml;ldigt framtida) mj&ouml;lkcentralen. Dessa moderna kvarter som byggs f&ouml;r att ge liv &aring;t det magiskt mystiska, d&ouml;da Kalleb&auml;ck. N&auml;r Wallenstam k&ouml;pte den v&auml;ldiga tomten under LMC &auml;mnade de v&auml;l att &ouml;verbrygga klyftan mellan de levandes G&ouml;teborg och min stilla oas. Det &auml;r v&auml;l oundvikligt, denna plats ska som alla andra f&ouml;r&auml;ndras. Som turen &auml;r s&aring; g&aring;r mitt rivningskontrakt ut i slutet av sommaren och mitt minne av Kalleb&auml;ck kommer vara av denna dunkla, hemlighetsfulla, otroligt tr&aring;kiga plats.</span></p><p class="c1"><span class="c3"></span></p><p class="c4"><span class="c2">Andra artiklar med mer eller mindre ord:</span></p><p class="c4"><span class="c7">Elsa Bolanders </span><span class="c7 c9"><a class="c0" href="https://www.google.com/url?q=https://gaffel.nu/artikel?%3Dalad%25C3%25A5bens-%25C3%25A5terkomst&amp;sa=D&amp;source=editors&amp;ust=1747240230360967&amp;usg=AOvVaw0CKBuAEKneruQKuv4v2QsD">Alad&aring;bens &aring;terkomst</a></span></p><p class="c4"><span class="c7">Nils Hagbergs </span><span class="c9 c7"><a class="c0" href="https://www.google.com/url?q=https://gaffel.nu/artikel?%3Dt-shirt&amp;sa=D&amp;source=editors&amp;ust=1747240230361265&amp;usg=AOvVaw2pHtMqsjbLLLn5xoxenDGj">P&aring; spaning efter den tee som flytt</a></span></p><p class="c4"><span class="c7">Theodor Vogels </span><span class="c9 c7"><a class="c0" href="https://www.google.com/url?q=https://gaffel.nu/artikel?%3Dlockropets-anatomi&amp;sa=D&amp;source=editors&amp;ust=1747240230361461&amp;usg=AOvVaw13DWxUzsHAry1FDZM4vp2Y">Lockropets anatomi</a></span></p><p class="c4 c12"><span class="c3"></span></p></body></html>