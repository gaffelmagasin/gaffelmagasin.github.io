<html><head><meta content="text/html; charset=UTF-8" http-equiv="content-type"><style type="text/css">ol{margin:0;padding:0}table td,table th{padding:0}.c8{color:#000000;font-weight:700;text-decoration:none;vertical-align:baseline;font-size:12pt;font-family:"Arial";font-style:normal}.c0{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman";font-style:normal}.c7{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman"}.c2{padding-top:0pt;padding-bottom:0pt;line-height:1.15;orphans:2;widows:2;text-align:left}.c5{text-decoration-skip-ink:none;-webkit-text-decoration-skip:none;color:#1155cc;text-decoration:underline}.c6{background-color:#ffffff;max-width:451.4pt;padding:72pt 72pt 72pt 72pt}.c3{color:inherit;text-decoration:inherit}.c4{height:12pt}.c1{font-style:italic}.title{padding-top:0pt;color:#000000;font-size:26pt;padding-bottom:3pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}.subtitle{padding-top:0pt;color:#666666;font-size:15pt;padding-bottom:16pt;font-family:"Arial";line-height:1.15;page-break-after:avoid;orphans:2;widows:2;text-align:left}li{color:#000000;font-size:12pt;font-family:"Times New Roman"}p{margin:0;color:#000000;font-size:12pt;font-family:"Times New Roman"}h1{padding-top:20pt;color:#000000;font-size:20pt;padding-bottom:6pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h2{padding-top:18pt;color:#000000;font-size:16pt;padding-bottom:6pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h3{padding-top:16pt;color:#434343;font-size:14pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h4{padding-top:14pt;color:#666666;font-size:12pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h5{padding-top:12pt;color:#666666;font-size:11pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h6{padding-top:12pt;color:#666666;font-size:11pt;padding-bottom:4pt;font-family:"Times New Roman";line-height:1.15;page-break-after:avoid;font-style:italic;orphans:2;widows:2;text-align:left}</style></head><body class="c6 doc-content"><p class="c2"><span>Efter att ha blivit uppm&auml;rksammad p&aring; </span><span class="c1">funkens </span><span>f&auml;bless f&ouml;r att n&auml;mna att man just spelar </span><span class="c1">funk</span><span>, allts&aring; i l&aring;tar som </span><span class="c1">God make me funky</span><span>, </span><span class="c1">Give up the funk </span><span>och inte minst </span><span class="c1">Play that funky music</span><span>, b&ouml;rjade jag fundera kring olika </span><span>musikgenrers</span><span class="c0">&nbsp;relation till jaget eller sj&auml;lvk&auml;nnedom, skiljer de sig &aring;t? Och varf&ouml;r?</span></p><p class="c2 c4"><span class="c0"></span></p><p class="c2"><span class="c0">F&ouml;r &ouml;vrigt s&aring; &auml;r jag inte av den sortens musikt&ouml;ntar som gillar att attackera en med h&aring;rklyveri mellan vad som &auml;r och vad som inte &auml;r del av viss genre (antagligen samma typ av m&auml;nniska som tycker fr&aring;gan &ldquo;Vad &auml;r en macka?&rdquo; &auml;r intressant), semantiska diskussioner i aggressiv ton &auml;r d&ouml;den p&aring; varje samtal. </span></p><p class="c2 c4"><span class="c0"></span></p><p class="c2"><span class="c8">Funken</span></p><p class="c2"><span class="c0">Som n&auml;mnt &auml;lskar funken att spela funk om funk.</span></p><p class="c2 c4"><span class="c0"></span></p><p class="c2"><span class="c8">Jazz</span></p><p class="c2"><span class="c0">Trots jazzisters (tant r&aring;biff-r&ouml;st: jazzisterna) konstanta behov av att p&aring;tala att de spelar jazz i konversationer tycks detta inte vara s&auml;rskilt vanligt i sj&auml;lva musiken, m&ouml;jligtvis n&auml;mns ett jazzhak men det &auml;r ytterst s&auml;llan.</span></p><p class="c2 c4"><span class="c0"></span></p><p class="c2"><span class="c8">Rock</span></p><p class="c2"><span>&ldquo;Rock&rdquo; &auml;r en v&auml;ldigt vag term det vet jag men generellt s&aring; &auml;r det ganska blandat, &auml;ven inom subgenrerna. Mycket rock &auml;r totalt ointresserad av sin egen musikstil men det &auml;r inget ovanligt att en l&aring;ttext n&auml;mner rock, s&auml;rskilt i &auml;ldre cash-in-musik d&auml;r titlar och texter ofta </span><span>marknadsf&ouml;rde</span><span>&nbsp;inneh&aring;llet &auml;r det vanligt, mest k&auml;nt &auml;r v&auml;l </span><span class="c1">Rock around the clock</span><span>. Dock &auml;r det vanligast att &ldquo;rock&rdquo; anv&auml;nds som verb, som i l&aring;tar som </span><span class="c1">I wanna Rock</span><span>&nbsp;eller </span><span class="c1">Rock you like a hurricane</span><span>. Intressant &auml;r ocks&aring; att m&aring;nga l&aring;tar n&auml;mner andra rockgenrer &auml;n de sj&auml;lva spelar, &ldquo;Rock&rsquo;n&rsquo;Roll&rdquo; kan n&auml;mnas av lite vem som samt h&aring;rd-rock, personligen skulle jag inte kalla </span><span class="c1">Hard rock hallelujah </span><span class="c0">f&ouml;r h&aring;rd-rock.</span></p><p class="c2 c4"><span class="c0"></span></p><p class="c2"><span class="c8">Indie</span></p><p class="c2"><span class="c0">Indiemusiker n&auml;mner aldrig att de spelar indie, det hade dragit ner det konstn&auml;rliga idealet f&ouml;r mycket om man i stunden medgav att man gjort en kul liten melodi till sin k&auml;r-och-ledsen text.</span></p><p class="c2 c4"><span class="c0"></span></p><p class="c2"><span class="c8">Hip-Hop</span></p><p class="c2"><span class="c0">Rappare &auml;r de som g&aring;r l&auml;ngst med sj&auml;lvk&auml;nnedomen &auml;ven om den inte tycks vara s&auml;rskilt &auml;rlig, deras falska transparens hade gjort vilken styrelse som helst avundsjuk. De rappar om sitt &ldquo;beat&rdquo;, vem som &auml;r &ldquo;on the beat&rdquo;, vilka andra artister de brukade lyssna p&aring;, hur det g&aring;tt f&ouml;r deras f&ouml;rra album och hur mycket pengar de tj&auml;nat. Just termen &ldquo;hip-hop&rdquo; eller andra genrenamn dyker inte upp superofta.</span></p><p class="c2 c4"><span class="c0"></span></p><p class="c2"><span class="c8">Shoegaze</span></p><p class="c2"><span class="c0">Jag h&ouml;r inte vad de sjunger, fr&aring;gan kvarst&aring;r. </span></p><p class="c2 c4"><span class="c0"></span></p><p class="c2"><span class="c8">Punk</span></p><p class="c2"><span class="c0">Punken likt funken (rim) gillar att g&ouml;ra l&aring;tar om sig sj&auml;lva men kanske mer om att vara punkare som spelar punk och om de som inte gillar att de spelar punk.</span></p><p class="c2 c4"><span class="c0"></span></p><p class="c2"><span class="c8">Ballader och visor</span></p><p class="c2"><span class="c0">Gillar och d&ouml;pa sina l&aring;tar till just &ldquo;balladen om &hellip;&rdquo; eller &ldquo;visa om/till/f&ouml;rr &hellip;&rdquo; samt om andra inom genren men sjunger desto mer s&auml;llan om just sin stil, hellre om typ n&aring;n katt de haft eller om krigets existentialism.</span></p><p class="c2 c4"><span class="c0"></span></p><p class="c2"><span class="c0">Jag kan inte urskilja n&aring;got m&ouml;nster h&auml;r, generellt s&aring; verkar det som att subkulturer med mer utpr&auml;glad stil gillar att sjunga om sig sj&auml;lva och att musiker som mer tycker de sysslar med konst helst inte g&ouml;r sig medvetna om sin situation, kanske &auml;r de r&auml;dda f&ouml;r att ses som ironiska om de skulle vara sj&auml;lvreferentiella eller att p&aring;pekandet av att man &auml;r del av en specifik genre f&ouml;rminskar ens egna verk. Men riktigt varf&ouml;r f&ouml;rst&aring;r jag fortfarande inte. Vetenskapen har &auml;n en g&aring;ng misslyckat mig.</span></p><p class="c2 c4"><span class="c0"></span></p><p class="c2"><span class="c7 c1">Andra artiklar som _________ :</span></p><p class="c2"><span class="c1">Nils Hagbergs </span><span class="c1 c5"><a class="c3" href="https://www.google.com/url?q=https://gaffel.nu/artikel?%3Dint-jules-and-the-vernes&amp;sa=D&amp;source=editors&amp;ust=1753876226034746&amp;usg=AOvVaw0LjgnmZJhEg5g5XRHGa3Xq">Hemlig intervju med Jules and the Vernes</a></span></p><p class="c2"><span class="c1">AGC och Elias R&aring;gholms </span><span class="c5 c1"><a class="c3" href="https://www.google.com/url?q=https://gaffel.nu/artikel?%3Dcasablanca-en-stat-i-en-stat&amp;sa=D&amp;source=editors&amp;ust=1753876226035084&amp;usg=AOvVaw0HZEjHObjBsOpdULO3-cL8">Casablanca: En stat i en stat</a></span></p><p class="c2"><span class="c1">Theodor Vogels </span><span class="c5 c1"><a class="c3" href="https://www.google.com/url?q=https://gaffel.nu/artikel?%3Dtuppjuck&amp;sa=D&amp;source=editors&amp;ust=1753876226035330&amp;usg=AOvVaw2l6mR17ui1joLwGJvoErqQ">Tuppjuck, intervjun med Cockhouse</a></span></p></body></html>