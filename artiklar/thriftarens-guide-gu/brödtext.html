<html><head><meta content="text/html; charset=UTF-8" http-equiv="content-type"><style type="text/css">ol{margin:0;padding:0}table td,table th{padding:0}.c1{border-right-style:solid;padding-top:0pt;border-top-width:0pt;border-right-width:0pt;padding-left:0pt;padding-bottom:0pt;line-height:1.15;border-left-width:0pt;border-top-style:solid;background-color:#ffffff;border-left-style:solid;border-bottom-width:0pt;border-bottom-style:solid;orphans:2;widows:2;text-align:left;padding-right:0pt}.c0{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman";font-style:normal}.c5{color:#000000;font-weight:700;text-decoration:none;vertical-align:baseline;font-size:12pt;font-family:"Times New Roman";font-style:normal}.c3{padding-top:0pt;padding-bottom:0pt;line-height:1.15;orphans:2;widows:2;text-align:left;height:12pt}.c10{padding-top:0pt;padding-bottom:0pt;line-height:1.15;orphans:2;widows:2;text-align:center;height:12pt}.c16{padding-top:0pt;padding-bottom:0pt;line-height:1.15;orphans:2;widows:2;text-align:center}.c6{padding-top:0pt;padding-bottom:0pt;line-height:1.15;orphans:2;widows:2;text-align:left}.c4{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman"}.c8{background-color:#ffffff;-webkit-text-decoration-skip:none;color:#1155cc;text-decoration:underline;text-decoration-skip-ink:none}.c11{color:#000000;text-decoration:none;vertical-align:baseline;font-size:12pt;font-style:normal}.c14{text-decoration-skip-ink:none;-webkit-text-decoration-skip:none;color:#1155cc;text-decoration:underline}.c12{background-color:#ffffff;max-width:451.4pt;padding:72pt 72pt 72pt 72pt}.c15{font-weight:400;font-family:"Arial"}.c9{font-weight:700;font-family:"Arial"}.c7{color:inherit;text-decoration:inherit}.c13{height:12pt}.c2{font-style:italic}.title{padding-top:0pt;color:#000000;font-size:26pt;padding-bottom:3pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}.subtitle{padding-top:0pt;color:#666666;font-size:15pt;padding-bottom:16pt;font-family:"Arial";line-height:1.15;page-break-after:avoid;orphans:2;widows:2;text-align:left}li{color:#000000;font-size:12pt;font-family:"Times New Roman"}p{margin:0;color:#000000;font-size:12pt;font-family:"Times New Roman"}h1{padding-top:20pt;color:#000000;font-size:20pt;padding-bottom:6pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h2{padding-top:18pt;color:#000000;font-size:16pt;padding-bottom:6pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h3{padding-top:16pt;color:#434343;font-size:14pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h4{padding-top:14pt;color:#666666;font-size:12pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h5{padding-top:12pt;color:#666666;font-size:11pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h6{padding-top:12pt;color:#666666;font-size:11pt;padding-bottom:4pt;font-family:"Times New Roman";line-height:1.15;page-break-after:avoid;font-style:italic;orphans:2;widows:2;text-align:left}</style></head><body class="c12 doc-content"><p class="c6"><span>Som </span><span>Gaffell&auml;sare</span><span>&nbsp;&auml;r du statistiskt sett bevisligen bevandrad i G&ouml;teborgs </span><span>vintagev&auml;rld,</span><span>&nbsp;du kan navigera kl&auml;dst&auml;llningar, bokhyllor och l&aring;dor med solglas&ouml;gon som om du hade en orienteringskarta &ouml;ver det begagnade tatuerad p&aring; ditt frontala cortex, de neongula och -orangea prislapparna &auml;r som fastbr&auml;nda p&aring; din n&auml;thinna, med en pianists </span><span>fingertoppsf&auml;rdighet</span><span class="c0">&nbsp;s&ouml;ker du genom ett r&auml;cke med t-shirts. </span></p><p class="c3"><span class="c0"></span></p><p class="c6"><span>Men kanske har du som jag vandrat den lilla promenaden </span><span class="c2">Bj&ouml;rk O Frihet - Myrornas - Erikshj&auml;lpen - Humana</span><span>&nbsp;(som kan modifieras med de tv&aring; stadsmissionens secondhand som finns i var &auml;nde av resan) och g&aring;tt tomh&auml;nt hem igen s&aring; kanske du &auml;r i behov av n&aring;gra nya Second Hand-butiker i centrum.</span></p><p class="c3"><span class="c5"></span></p><p class="c6"><span class="c4 c2">F&ouml;r &ouml;vrigt finns massvis av andra bra butiker i Olskroken, Wieselgrensplatsen, M&ouml;lndal och Fr&ouml;lunda med mera men denna lista str&auml;cker sig s&aring; l&aring;ngt jag pallade att promenera f&ouml;r att unders&ouml;ka.</span></p><p class="c3"><span class="c5"></span></p><p class="c6"><span class="c9">KFUM</span></p><p class="c6"><span>Nordenski&ouml;ldsgatan 19</span></p><p class="c3"><span class="c0"></span></p><p class="c6"><span>P&aring; Nordenski&ouml;ldsgatan ligger en halvstor men anonym second-hand butik som drivs av YMCA (som i l&aring;ten). Det finns inte mycket att s&auml;ga om KFUM, det ser ut som second hand-butiker brukar g&ouml;ra, det drivs av den typen av organisation som brukar syssla med andra hand. Mediokert utbud men &auml;r nog m&ouml;jligt att hitta n&aring;got fin, bollen &auml;r rund. Vinyler, </span><span>porslinsmoj&auml;nger,</span><span class="c0">&nbsp;br&auml;dspel, kostymer, kl&auml;der och annat halvfint, d&aring;ligt med b&ouml;cker.</span></p><p class="c3"><span class="c0"></span></p><p class="c6"><span class="c11 c9">R&ouml;da Korset p&aring; F&ouml;rsta L&aring;nggatan</span></p><p class="c6"><span class="c0">F&ouml;rsta L&aring;nggatan 28C</span></p><p class="c3"><span class="c0"></span></p><p class="c6"><span>En av tre anledningar att g&aring; till f&ouml;rsta l&aring;nggatan f&ouml;rutom den indiska restaurangen Daawat och postkontoret. En v&auml;ldigt standard Second-Hand butik som &auml;r l&auml;tt att missa, ganska standard utbud med kl&auml;der, jackor, b&ouml;cker &ndash; ja, ni vet. Jag har aldrig hittat n&aring;got h&auml;r men &auml;r &ouml;vertygad om att en dag s&aring; kommer stj&auml;rnorna st&aring; r&auml;tt och jag kommer hitta </span><span class="c2">plagget</span><span class="c0">.</span></p><p class="c3"><span class="c0"></span></p><p class="c1"><span class="c9">Sargons Skomakeri &amp; Secondhand</span></p><p class="c1"><span class="c0">Andra L&aring;nggatan 2</span></p><p class="c1 c13"><span class="c0"></span></p><p class="c1"><span>&Auml;ven nyckelservice, </span><span>kem-</span><span>&nbsp;och skotv&auml;tt och batteribyte p&aring; klockor enligt skylten. Denna </span><span>andral&aring;ngstapel</span><span>&nbsp;som l&aring;ter butiken flyta ut i gatan d&auml;r &auml;garen, som jag antar heter Sargon, oftast sitter likt sin namne Sargon av Akkad p&aring; sin tron och sk&aring;dar &ouml;ver sitt kungarike av tyger och malkulor, kavajer och toppar. &Auml;r det sekelskiftets </span><span>luffarstil</span><span class="c0">&nbsp;(h&ouml;gst inne att se ut som Vladimir och Estragon) som du g&aring;r efter s&aring; finner du nog n&aring;got plagg h&auml;r.</span></p><p class="c1 c13"><span class="c0"></span></p><p class="c1"><span>En av f&aring; riktiga thrift shops i den h&auml;r </span><span>stan,</span><span class="c0">&nbsp;utbudet &auml;r dock ganska litet och ett varv i butiken tar inte mycket l&auml;ngre &auml;n 15 sekunder. </span></p><p class="c1 c13"><span class="c0"></span></p><p class="c1"><span class="c9 c11">Djurens samarittj&auml;nst</span></p><p class="c1"><span class="c0">Frig&aring;ngsgatan 2</span></p><p class="c1 c13"><span class="c0"></span></p><p class="c1"><span>Om du vill att dina pengar ska g&aring; till djur ist&auml;llet f&ouml;r m&auml;nniskor s&aring; finns denna otroligt anonyma men typ mysiga butik p&aring; Frig&aring;ngsgatan, &auml;r det mer udda prylar du &auml;r ute efter s&aring; &auml;r den att rekommendera&ndash; DVD:er, gamla hemtelefoner, en och annan sko, lampor och som vanligt </span><span>tantkl&auml;der.</span></p><p class="c1 c13"><span class="c0"></span></p><p class="c1"><span class="c9">Saronkyrkan</span><span class="c11 c9">&nbsp;second hand</span></p><p class="c6"><span class="c0">Brunnsgatan 5</span></p><p class="c3"><span class="c0"></span></p><p class="c6"><span class="c0">Varf&ouml;r skulle man ha en butik i ett av de minst trafikerade omr&aring;dena i stan? F&ouml;r att det ligger bredvid sj&auml;lva Saronkyrkan? Vem vet, vissa fr&aring;gor finns det inte svar p&aring;. Planering &auml;r ocks&aring; ett m&aring;ste, &ouml;ppettiderna om&ouml;jligg&ouml;r ett spontant bes&ouml;k. Tisdagar 13-16, torsdagar 14-18 och l&ouml;rdagar 10-15 &auml;r det som g&auml;ller.</span></p><p class="c3"><span class="c0"></span></p><p class="c6"><span class="c0">Men sortimentet uppv&auml;ger f&ouml;r butikens tillkortakommanden, de har fan allt: Antika b&ouml;cker, nya b&ouml;cker, tavlor, kl&auml;der, bric-&agrave;-brac upp till taket, buteljer, m&ouml;bler och till och med n&aring;gra Ninjago-tidningar. Det finns &auml;ven ett caf&eacute;.</span></p><p class="c10"><span class="c0"></span></p><p class="c16"><span>&sect;</span></p><p class="c3"><span class="c0"></span></p><p class="c6"><span>Detta &auml;r l&aring;ngt ifr&aring;n G&ouml;teborgs b&auml;sta Second Hand butiker, jag skulle dra mig fr&aring;n att ens kalla de flesta p&aring; denna lista f&ouml;r bra rent </span><span>utbudsm&auml;ssigt,</span><span class="c0">&nbsp;men det finns en s&auml;rskild charm i medelm&aring;ttan, de &auml;r heller inte lika om&ouml;jligt utplockade som de popul&auml;ra m&aring;len. G&aring; till dem, eller inte, de finns nog kvar.</span></p><p class="c3"><span class="c0"></span></p><p class="c6"><span class="c4 c2">Andra artiklar i listformat:</span></p><p class="c6"><span class="c2">Elsa Bolanders </span><span class="c2 c14"><a class="c7" href="https://www.google.com/url?q=https://gaffel.nu/artikel?%3D%25C3%25A4r-ditt-hem-redo-f%25C3%25B6r-ett-hemsl%25C3%25A4p&amp;sa=D&amp;source=editors&amp;ust=1725729273544273&amp;usg=AOvVaw2l4x90iTNJPMeRzXLrolaG">&Auml;r ditt hem redo f&ouml;r ett hemsl&auml;p?</a></span></p><p class="c6"><span class="c2">Vilgot Anderssons </span><span class="c2 c8"><a class="c7" href="https://www.google.com/url?q=https://gaffel.nu/artikel?%3Dstockholms-cyklister&amp;sa=D&amp;source=editors&amp;ust=1725729273544866&amp;usg=AOvVaw2rOHW0qa5_TwGaAyxyeiJc">Stockholms cyklister</a></span></p><p class="c3"><span class="c2 c4"></span></p></body></html>
