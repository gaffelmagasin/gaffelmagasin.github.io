<html><head><meta content="text/html; charset=UTF-8" http-equiv="content-type"><style type="text/css">ol{margin:0;padding:0}table td,table th{padding:0}.c7{margin-left:0.6pt;padding-top:0pt;text-indent:0.2pt;padding-bottom:0pt;line-height:1.3;text-align:left;margin-right:9.4pt}.c12{margin-left:0.6pt;padding-top:0pt;text-indent:0.4pt;padding-bottom:0pt;line-height:1.3;text-align:left;margin-right:3.9pt}.c3{margin-left:0.8pt;padding-top:0pt;text-indent:-0.1pt;padding-bottom:0pt;line-height:1.3;text-align:left;margin-right:4.3pt}.c10{margin-left:0.6pt;padding-top:0pt;padding-bottom:0pt;line-height:1.3;text-indent:0.5pt;text-align:left}.c2{padding-top:0pt;padding-bottom:0pt;line-height:1.3;text-align:left;margin-right:27.7pt}.c5{color:#000000;text-decoration:none;vertical-align:baseline;font-style:italic}.c9{-webkit-text-decoration-skip:none;color:#1155cc;text-decoration:underline;text-decoration-skip-ink:none}.c1{color:#000000;text-decoration:none;vertical-align:baseline;font-style:normal}.c13{background-color:#ffffff;max-width:452.4pt;padding:71.3pt 72.1pt 78.6pt 71.5pt}.c0{font-size:12pt;font-weight:400;font-family:"Times New Roman"}.c11{color:inherit;text-decoration:inherit}.c6{font-style:italic}.c4{text-indent:1.3pt}.c8{height:11pt}.title{padding-top:24pt;color:#000000;font-weight:700;font-size:36pt;padding-bottom:6pt;font-family:"Arial";line-height:1.15;page-break-after:avoid;orphans:2;widows:2;text-align:left}.subtitle{padding-top:18pt;color:#666666;font-size:24pt;padding-bottom:4pt;font-family:"Georgia";line-height:1.15;page-break-after:avoid;font-style:italic;orphans:2;widows:2;text-align:left}li{color:#000000;font-size:11pt;font-family:"Arial"}p{margin:0;color:#000000;font-size:11pt;font-family:"Arial"}h1{padding-top:24pt;color:#000000;font-weight:700;font-size:24pt;padding-bottom:6pt;font-family:"Arial";line-height:1.15;page-break-after:avoid;orphans:2;widows:2;text-align:left}h2{padding-top:18pt;color:#000000;font-weight:700;font-size:18pt;padding-bottom:4pt;font-family:"Arial";line-height:1.15;page-break-after:avoid;orphans:2;widows:2;text-align:left}h3{padding-top:14pt;color:#000000;font-weight:700;font-size:14pt;padding-bottom:4pt;font-family:"Arial";line-height:1.15;page-break-after:avoid;orphans:2;widows:2;text-align:left}h4{padding-top:12pt;color:#000000;font-weight:700;font-size:12pt;padding-bottom:2pt;font-family:"Arial";line-height:1.15;page-break-after:avoid;orphans:2;widows:2;text-align:left}h5{padding-top:11pt;color:#000000;font-weight:700;font-size:11pt;padding-bottom:2pt;font-family:"Arial";line-height:1.15;page-break-after:avoid;orphans:2;widows:2;text-align:left}h6{padding-top:10pt;color:#000000;font-weight:700;font-size:10pt;padding-bottom:2pt;font-family:"Arial";line-height:1.15;page-break-after:avoid;orphans:2;widows:2;text-align:left}</style></head><body class="c13 doc-content"><p class="c3"><span class="c1 c0">Jag gillar inte Guldbaggen. Vi kan b&ouml;rja d&auml;r. Varf&ouml;r? Till&aring;t mig att klaga</span><span class="c0">: E</span><span class="c1 c0">n g&aring;ng i tiden var det en anspr&aring;ksl&ouml;s kv&auml;ll </span><span class="c0">f&ouml;r </span><span class="c1 c0">&ouml;dmjuk</span><span class="c1 c0">&nbsp;uppskattning </span><span class="c0">av </span><span class="c1 c0">v&aring;r lilla men kraftfulla filmindustri. Nu har det sakta f&ouml;rvandlats till ett bisarrt, glittrande spektakel som k&auml;nns mer som en desperat audition f&ouml;r Hollywoods godk&auml;nnande. N&aring;gonstans l&auml;ngs v&auml;gen har galans charm bytts ut mot kommersiellt fj&auml;sk, pinsamma politiska sk&auml;mt och en extra fest &aring;t Sveriges lilla ankdamm. Ska vi reda ut denna r&ouml;ra? Om vi ska. </span></p><p class="c2 c4 c8"><span class="c1 c0"></span></p><p class="c2 c4"><span class="c1 c0">Minns ni n&auml;r Guldbaggen brukade hylla de hj&auml;rtev&auml;rmande </span><span class="c1 c0">indiefilmerna</span><span class="c1 c0">&nbsp;som verkligen representerar det svenska samh&auml;llet? Dom d&auml;r r&aring;a, </span><span class="c1 c0">l&aring;gbudgetproduktionerna</span><span class="c1 c0">&nbsp;d&auml;r man jobbar med det man har? Filmerna med sk&aring;despelare som s&aring;g ut som folk man kan se p&aring; sp&aring;rvagnen. De dagarna &auml;r borta. Ist&auml;llet kantas den svenska filmindustrin av storskaliga </span><span class="c1 c0">produktioner</span><span class="c1 c0">&nbsp;d&auml;r budgeten och k&auml;nda ansikten spelar st&ouml;rst roll. Alla dessa filmer hade kunnat ha titeln &ldquo;kommersiellt m&ouml;g&rdquo; och det hade gett samma effekt. Med n&aring;gra undantag har dom egensinniga guldkornen som skapats med k&auml;rlek och luddiga fickpengar hamnat utanf&ouml;r ljuset. F&ouml;r att f&aring; uppm&auml;rksamhet ska det finnas igenk&auml;nnbara namn, p&aring;kostade produktioner eller en affisch som liknar en d&aring;lig rom/com/actionfilm fr&aring;n Amerikat. Vart &auml;r alla nya oberoende filmskapare? D</span><span class="c0">e</span><span class="c1 c0">&nbsp;finns. M&aring;nga ligger bara</span><span class="c0">&nbsp;</span><span class="c1 c0">begravda under lavinen av stj&auml;rnsp&auml;ckade </span><span class="c1 c0">ensembler</span><span class="c1 c0">&nbsp;med plastig </span><span class="c5 c0">cinematography</span><span class="c1 c0">. </span></p><p class="c2 c8"><span class="c1 c0"></span></p><p class="c2"><span class="c1 c0">Guldbaggegalan k&auml;nner ett starkt behov av att efterlikna Hollywoods urval av p&aring;kostade</span><span class="c0">&nbsp;</span><span class="c1 c0">studioproducerade</span><span class="c1 c0">&nbsp;produktioner och </span><span class="c1 c0">filmfranchises.</span><span class="c1 c0">&nbsp;F&ouml;rl&aring;t Svensk Film, men H&aring;kan</span><span class="c0">&nbsp;</span><span class="c1 c0">Br&aring;kan-universumet kommer </span><span class="c0">aldrig att bli</span><span class="c1 c0">&nbsp;lika popul&auml;rt som Marvel. Varf&ouml;r ens f&ouml;rs&ouml;ka? Det &auml;r bara sl&ouml;seri med pengar. Att barnfilm med 30 miljoner i budget &auml;r en viktig del av det svenska film&aring;ret &auml;r bara l&ouml;jligt. Inte om man fr&aring;gar Guldbaggen dock. </span></p><p class="c10 c8"><span class="c1 c0"></span></p><p class="c10"><span class="c1 c0">Guldbaggen har utvecklat n&aring;gon underlig besatthet av Oscarsgalan. Fr&aring;n r&ouml;da mattan till de &ouml;verd&aring;diga utsmyckningarna runt scenen. Allt skriker: &ldquo;Vi &auml;r ocks&aring; glamor&ouml;sa och vi kan spendera mycket pengar p&aring; film!&rdquo; Man missar hela po&auml;ngen. Vi &auml;r inte Hollywood, och det &auml;r n&aring;t bra. Svensk film har alltid haft sin egen unika charm och identitet. Men Guldbaggen har blivit fast besluten att n&auml;stan kv&auml;va den till f&ouml;rm&aring;n att efterlikna USAs pretenti&ouml;sa prisutdelning och allt stinker </span><span class="c0">kommersiellt</span><span class="c1 c0">&nbsp;skit l&aring;ng v&auml;g. Resultatet &auml;r en bisarr hybrid som k</span><span class="c0">an</span><span class="c1 c0">&nbsp;</span><span class="c0">liknas </span><span class="c1 c0">med en clown som f&ouml;rs&ouml;ker jonglera med lingon och big macs samtidigt. Det &auml;r bara f&ouml;rvirrande, on&ouml;digt och helt &auml;rligt sorgligt. Det blir inte b&auml;ttre n&auml;r programledaren k&auml;nns som en google &ouml;versatt Jimmy Kimmel med en gnutta svensk klassisk stelhet. Ist&auml;llet f&ouml;r intelligent satir blir det punchlines som landar lika </span><span class="c1 c0">n&auml;tt</span><span class="c0 c1">&nbsp;som en &auml;lg p&aring; skridskor. Oavsett om det &auml;r pinsamma kommentarer om svensk politik eller klumpiga f&ouml;rs&ouml;k att referera till globala h&auml;ndelser. Det levereras alltid med ett nerv&ouml;st skratt och en blick som skriker: &ldquo;Gjorde vi r&auml;tt nu, Amerika?&rdquo; Svar: Nej. Varf&ouml;r kan vi inte bara vara egna, nedtonade och tyst humoristiska? Det &auml;r vad vi &auml;r bra p&aring; i Sverige. Ist&auml;llet uts&auml;tts man </span><span class="c1 c0">f&ouml;r en humor</span><span class="c1 c0">&nbsp;som s&aring; h&aring;rt f&ouml;rs&ouml;ker vara relevant att den blir irrelevant. </span></p><p class="c12 c8"><span class="c1 c0"></span></p><p class="c12"><span class="c1 c0">Om man sett en Guldbaggegala har man sett alla. Det &auml;r samma filmskapare, sk&aring;despelare och k&auml;ndisar som alltid hamnar framf&ouml;r kameran. B&aring;de f&ouml;rra &aring;ret och &aring;ret innan dess. Guldbaggens scen och tillst&auml;llning har blivit en roterande d&ouml;rr f&ouml;r den svenska ankdammen. Det liknar mer ett </span><span class="c1 c0">k&auml;ndisbingo</span><span class="c1 c0">&nbsp;med sm&aring; brickor. Visst tillkommer nya namn, men varf&ouml;r inte ge dom mer utrymme. Det finns s&aring; m&aring;nga lovande filmskapare, sk&aring;despelare och filmarbetare som f&ouml;rtj&auml;nar uppm&auml;rksamhet. Men dessa &auml;r man sparsam med f&ouml;r att ge utrymme till den klassiska kultureliten. Det &auml;r som att titta p&aring; repris av en d&aring;lig sitcom, f&ouml;ruts&auml;gbart, </span><span class="c1 c0">oinspirerande</span><span class="c1 c0">&nbsp;och lite deppigt.</span></p><p class="c7 c8"><span class="c1 c0"></span></p><p class="c7"><span class="c1 c0">Ja, jag klagar, och jag kommer inte sluta. Guldbaggen har tappat bort sig i jakten p&aring; h&ouml;gljudda appl&aring;der och skratt, detta samt en &ouml;vertydlig Hollywood validering. Ist&auml;llet f&ouml;r att fj&auml;ska med kommersiella produktioner och f&ouml;rs&ouml;k att vara n&aring;got det inte &auml;r, borde vidga ljuset och lysa mer p&aring; det som faktiskt g&ouml;r svensk film. Jag n&ouml;jer mig inte med att </span><span class="c5 c0">Passage </span><span class="c1 c0">(2024) av Levan Akin tilldelas fyra guldbaggar. Det r&auml;cker inte f&ouml;r att tillfredsst&auml;lla den &ouml;verskuggande delen av Sveriges filmindustri. Ist&auml;llet f&ouml;r att konstant p&aring;minna oss om Ruben &Ouml;stlunds existens, &ouml;ppna d&ouml;rren f&ouml;r nya </span><span class="c1 c0">Ruben</span><span class="c0">ar</span><span class="c1 c0">.</span><span class="c1 c0">&nbsp;L&aring;t oss rikta str&aring;lkastarljuset p&aring; indiefilmer vars skapare l&auml;gger hela sina </span><span class="c1 c0">sj&auml;l</span><span class="c1 c0">&nbsp;i produktionerna. Jag bryr mig inte om deras budget &auml;r mindre &auml;n </span><span class="c1 c0">cateringnotan</span><span class="c1 c0">&nbsp;f&ouml;r en </span><span class="c1 c0">Netflixproduktion.</span><span class="c1 c0">&nbsp;L&aring;t oss omfamna v&aring;r stelhet, nedtonade humor och unika ber&auml;ttarstil. Fram tills detta kommer Guldbaggen f&ouml;rbli en symbol f&ouml;r den svenska filmindustrins stadie: Hollywoods anstr&auml;ngda kusin, som kom till festen &ouml;verkl&auml;dd och of&ouml;rberedd. Sk&aring;l!</span></p><p class="c7 c8"><span class="c1 c0"></span></p><p class="c7"><span class="c5 c0">G&ouml;r n&aring;t annat:</span></p><p class="c7"><span class="c0 c6">Albin G Carlssons: </span><span class="c9 c0 c6"><a class="c11" href="https://www.google.com/url?q=https://gaffel.nu/artikel?%3Dvertikala-cineaster&amp;sa=D&amp;source=editors&amp;ust=1737624680703011&amp;usg=AOvVaw1_rHaKH42eIMoJhH35bgZT">Om de vertikala cineasterna</a></span></p><p class="c7"><span class="c0 c6">Nils Hagbergs: </span><span class="c0 c6 c9"><a class="c11" href="https://www.google.com/url?q=https://gaffel.nu/artikel?%3Da-day-at-the-races&amp;sa=D&amp;source=editors&amp;ust=1737624680703163&amp;usg=AOvVaw2BOewehnEajTtyCbPU1bIu">A day at the races</a></span></p><p class="c7"><span class="c0 c6">Gaffels: </span><span class="c9 c0 c6"><a class="c11" href="https://www.google.com/url?q=https://gaffel.nu/tarot&amp;sa=D&amp;source=editors&amp;ust=1737624680703264&amp;usg=AOvVaw0b8YtXZqy18SplY71ZDOdp">Tarotmaskinen</a></span></p></body></html>