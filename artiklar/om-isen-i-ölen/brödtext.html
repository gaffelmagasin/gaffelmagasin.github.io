<html><head><meta content="text/html; charset=UTF-8" http-equiv="content-type"><style type="text/css">ol{margin:0;padding:0}table td,table th{padding:0}.c2{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman";font-style:normal}.c1{padding-top:0pt;padding-bottom:0pt;line-height:1.15;orphans:2;widows:2;text-align:left;height:12pt}.c4{padding-top:0pt;padding-bottom:0pt;line-height:1.15;orphans:2;widows:2;text-align:left}.c0{text-decoration-skip-ink:none;-webkit-text-decoration-skip:none;color:#1155cc;text-decoration:underline}.c5{background-color:#ffffff;max-width:451.4pt;padding:72pt 72pt 72pt 72pt}.c3{color:inherit;text-decoration:inherit}.title{padding-top:0pt;color:#000000;font-size:26pt;padding-bottom:3pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}.subtitle{padding-top:0pt;color:#666666;font-size:15pt;padding-bottom:16pt;font-family:"Arial";line-height:1.15;page-break-after:avoid;orphans:2;widows:2;text-align:left}li{color:#000000;font-size:12pt;font-family:"Times New Roman"}p{margin:0;color:#000000;font-size:12pt;font-family:"Times New Roman"}h1{padding-top:20pt;color:#000000;font-size:20pt;padding-bottom:6pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h2{padding-top:18pt;color:#000000;font-size:16pt;padding-bottom:6pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h3{padding-top:16pt;color:#434343;font-size:14pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h4{padding-top:14pt;color:#666666;font-size:12pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h5{padding-top:12pt;color:#666666;font-size:11pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h6{padding-top:12pt;color:#666666;font-size:11pt;padding-bottom:4pt;font-family:"Times New Roman";line-height:1.15;page-break-after:avoid;font-style:italic;orphans:2;widows:2;text-align:left}</style></head><body class="c5 doc-content"><p class="c4"><span class="c2">N&auml;r sommarsolens str&aring;lar smeker dig i ljus och v&auml;rme p&aring; valfri uteservering kan en fruktansv&auml;rd h&auml;ndelse intr&auml;ffa, din nyss s&aring; kalla ljusa &ouml;l som balanserade junihettan likt palmer i karibien&ndash; den har blivit ljummen. Sakta kryper kanske en otukt tanke genom din hj&auml;rnas vecklade membran: Om jag kanske bara hade lite is i &ouml;len, s&aring; skulle den inte bli varm lika fort. </span></p><p class="c1"><span class="c2"></span></p><p class="c4"><span class="c2">Men denna tanke &auml;r som n&auml;r f&ouml;rbjuden i detta DDR-Sverige, om du lite snyggt f&ouml;rs&ouml;ker smyga in en isbit i glaset m&ouml;ts du av onda blickar, onda tankar, onda upps&aring;t och hinner f&ouml;rhoppningsvis hejda dig innan du sk&auml;mt ut dig fullst&auml;ndigt p&aring; n&aring;gon hipp biergarten. Men varf&ouml;r? Andra drycker f&aring;r man ha is i: saft, l&auml;sk, kaffe (kall d&aring;), cider, whisky, drinkar, till och med vin h&auml;nder. Men &ouml;l; den &auml;r kategoriskt off-limits. </span></p><p class="c1"><span class="c2"></span></p><p class="c4"><span class="c2">Det vanligaste f&ouml;rslaget &auml;r att isen g&ouml;r &ouml;len blaskig, vilket &auml;r sant, men det st&auml;mmer &auml;ven p&aring; alla andra drycker. S&aring; v&auml;rst &ldquo;blaskig&rdquo; eller &ldquo;vattenskadad&rdquo; blir heller inte en &ouml;l av n&aring;gra isbitar. N&auml;r jag letar efter fler expertr&aring;dgivanden hittar jag forumet thaisnack.se d&auml;r det blir ganska uppenbart att &aring;sikten nog fr&auml;mst &auml;r ett gubberi, vilkas motto som vanligt lyder: &ldquo;det ska va s&aring; f&ouml;r att det ska va s&aring;&rdquo; (m&aring;h&auml;nda att thaisnack.se antagligen &auml;r en s&auml;rskilt gubbt&auml;t plats).</span></p><p class="c1"><span class="c2"></span></p><p class="c4"><span class="c2">Men jag h&aring;ller med om att det k&auml;nns fel, men mitt inre problem &auml;r att jag inte vet varf&ouml;r jag tycker som jag g&ouml;r. Varf&ouml;r ska det vara lika oheligt som att koka ett lamm i sin mammas mj&ouml;lk? &Auml;r det ett evigt f&ouml;rh&aring;llande? Eller &auml;r det n&aring;gonting kulturellt betingat som vi kan &auml;ndra p&aring; (Gaffel har n&aring;tt kritisk analys)?</span></p><p class="c1"><span class="c2"></span></p><p class="c4"><span class="c2">M&ouml;jligtvis s&aring; &auml;r den iskalla &ouml;len bara en falsk dr&ouml;m som vi tror att vi vill ha, som pengar eller k&auml;ndisskap, men som egentligen inte sk&auml;nker oss n&aring;gon lycka. Kanske vill vi undermedvetet ha den d&auml;r lite varmare, men fortfarande inte ljumna, &ouml;len. Freud.</span></p><p class="c1"><span class="c2"></span></p><p class="c4"><span class="c2">Egentligen hade jag t&auml;nkt pr&ouml;va sj&auml;lv och anteckna resultatet h&auml;r men jag &auml;r ju som k&auml;nt op&aring;litlig s&aring; jag uppmanar ist&auml;llet du som l&auml;sare (hej f&ouml;rresten) att prova sj&auml;lv och se efter vad du tycker, det beh&ouml;ver f&ouml;r &ouml;vrigt inte ske p&aring; en bar d&auml;r du riskerar att bli utskrattad utan kan gott g&ouml;ras tryggt hemma. Personligen tror jag dock att jag inte kommer b&ouml;rja.</span></p><p class="c1"><span class="c2"></span></p><p class="c4"><span class="c2">Andra artiklar om f&ouml;rt&auml;ring:</span></p><p class="c4"><span>Nils Hagbergs </span><span class="c0"><a class="c3" href="https://www.google.com/url?q=https://gaffel.nu/artikel?%3Dmultituden-i-en-hotellfrukost&amp;sa=D&amp;source=editors&amp;ust=1751476215156215&amp;usg=AOvVaw3gUig050X1kVI99ejsB997">Multituden i en hotellfrukost</a></span></p><p class="c4"><span>Theodor Vogels </span><span class="c0"><a class="c3" href="https://www.google.com/url?q=https://gaffel.nu/artikel?%3Dstockholms-falafelkunder&amp;sa=D&amp;source=editors&amp;ust=1751476215156382&amp;usg=AOvVaw2rwEdP-K5mby4WnJTHK4Id">Stockholms falafelkunder</a></span></p><p class="c4"><span>Gaffels </span><span class="c0"><a class="c3" href="https://www.google.com/url?q=https://gaffel.nu/artikel?%3D%25C3%25B6lreportaget&amp;sa=D&amp;source=editors&amp;ust=1751476215156473&amp;usg=AOvVaw0ejjppTFQUr9faEMHmjstK">&Ouml;lreportaget</a></span><span class="c2">&nbsp;(otroligt utdaterad, men l&auml;sv&auml;rd)</span></p><p class="c1"><span class="c2"></span></p></body></html>
