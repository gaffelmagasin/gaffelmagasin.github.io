<html><head><meta content="text/html; charset=UTF-8" http-equiv="content-type"><style type="text/css">ol{margin:0;padding:0}table td,table th{padding:0}.c1{padding-top:0pt;padding-bottom:0pt;line-height:1.15;orphans:2;widows:2;text-align:left;height:11pt}.c3{padding-top:0pt;padding-bottom:0pt;line-height:1.15;orphans:2;widows:2;text-align:left}.c2{color:#000000;text-decoration:none;vertical-align:baseline;font-style:normal}.c4{font-weight:700;font-size:12pt;font-family:"Arial"}.c6{background-color:#ffffff;max-width:468pt;padding:72pt 72pt 72pt 72pt}.c0{font-size:12pt;font-weight:400;font-family:"Times New Roman"}.c5{font-size:12pt;font-weight:700}.title{padding-top:0pt;color:#000000;font-size:26pt;padding-bottom:3pt;font-family:"Arial";line-height:1.15;page-break-after:avoid;orphans:2;widows:2;text-align:left}.subtitle{padding-top:0pt;color:#666666;font-size:15pt;padding-bottom:16pt;font-family:"Arial";line-height:1.15;page-break-after:avoid;orphans:2;widows:2;text-align:left}li{color:#000000;font-size:11pt;font-family:"Arial"}p{margin:0;color:#000000;font-size:11pt;font-family:"Arial"}h1{padding-top:20pt;color:#000000;font-size:20pt;padding-bottom:6pt;font-family:"Arial";line-height:1.15;page-break-after:avoid;orphans:2;widows:2;text-align:left}h2{padding-top:18pt;color:#000000;font-size:16pt;padding-bottom:6pt;font-family:"Arial";line-height:1.15;page-break-after:avoid;orphans:2;widows:2;text-align:left}h3{padding-top:16pt;color:#434343;font-size:14pt;padding-bottom:4pt;font-family:"Arial";line-height:1.15;page-break-after:avoid;orphans:2;widows:2;text-align:left}h4{padding-top:14pt;color:#666666;font-size:12pt;padding-bottom:4pt;font-family:"Arial";line-height:1.15;page-break-after:avoid;orphans:2;widows:2;text-align:left}h5{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.15;page-break-after:avoid;orphans:2;widows:2;text-align:left}h6{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.15;page-break-after:avoid;font-style:italic;orphans:2;widows:2;text-align:left}</style></head><body class="c6 doc-content"><p class="c3"><span class="c5">Inne: </span><span class="c5">Knopkunskap</span></p><p class="c3"><span class="c2 c0">Ack, den som kunde brassa en m&auml;rs</span></p><p class="c3"><span class="c2 c0">G&ouml;ra ett slag, sn&ouml;ra ett stag.</span></p><p class="c3"><span class="c0">Att kunna sl&aring; ett antal olika knopar visar att man &auml;r h&auml;ndig, somrig, solbr&auml;nd och s&auml;kert sexig. L&auml;r dig p&aring;lstek, dubbelt halvslag eller </span><span class="c0">stopp&aring;tta</span><span class="c2 c0">&nbsp;och se vilka vidder som kommer att &ouml;ppna sig.</span></p><p class="c1"><span class="c2 c0"></span></p><p class="c3"><span class="c5">Ute: </span><span class="c5">Amat&ouml;rmoshen</span></p><p class="c3"><span class="c2 c0">Scen: Du st&aring;r d&auml;r, vid ringen, v&auml;l medveten om att den h&auml;r l&aring;ten inte har n&aring;got tydligt drop, du v&auml;ntar, l&aring;ten &auml;r slut och kvar &auml;r bara ett stelt ingenting. Ingen vet &auml;nd&aring; hur man g&ouml;r. L&aring;t proffsen sk&ouml;ta det h&auml;r.</span></p><p class="c1"><span class="c2 c0"></span></p><p class="c3"><span class="c2 c4">Inne: &Ouml;l</span></p><p class="c3"><span class="c0">&Ouml;len &auml;r hotad av andra, mer milda </span><span class="c0">s&ouml;tes&ouml;ta,</span><span class="c0">&nbsp;drycker. Cider, drinkar och v&auml;rst av allt: </span><span class="c0">Seltzern.</span><span class="c2 c0">&nbsp;Ja &ouml;len ger en kagge, ja ibland &auml;r inte r&ouml;ren rena, men det h&auml;r handlar om n&aring;gonting st&ouml;rre: att inte g&aring; ut och dricka olika former av l&auml;sk.</span></p><p class="c1"><span class="c2 c0"></span></p><p class="c3"><span class="c2 c4">Ute: R&ouml;kheroin</span></p><p class="c3"><span class="c2 c0">Sn&auml;lla sluta, vi &auml;r oroliga.</span></p><p class="c1"><span class="c0 c2"></span></p><p class="c3"><span class="c2 c4">Inne: Andas i fyrkant. </span></p><p class="c3"><span class="c2 c0">Slappna av lite, ta ett djupt andetag. Det &auml;r ganska upptrissat ibland, helt i on&ouml;dan, du kanske t&auml;nker att du borde g&aring; i terapi &ouml;ver dina aggressionsproblem men testa att andas i fyrkant ist&auml;llet. Andra mer avancerade former inkluderar: hexagon, kub och command-symbolen p&aring; Macbook.</span></p><p class="c1"><span class="c2 c0"></span></p><p class="c3"><span class="c2 c4">Ute: Rolig slips</span></p><p class="c3"><span class="c0">Detta &auml;r en del av v&aring;r p&aring;g&aring;ende kampanj mot folk som &auml;r flippiga</span><span class="c0">.</span><span class="c2 c0">&nbsp;Din &ldquo;roliga&rdquo; slips &auml;r inte s&aring; rolig och dessutom st&ouml;r den hela julmiddagen. Ta av den, farmor sk&auml;ms.</span></p><p class="c1"><span class="c2 c0"></span></p><p class="c3"><span class="c2 c4">Inne: Top Gun: Maverick</span></p><p class="c3"><span class="c2 c0">WOW</span></p><p class="c1"><span class="c2 c0"></span></p><p class="c3"><span class="c2 c4">Ute: Rollspel</span></p><p class="c3"><span class="c2 c0">Ist&auml;llet f&ouml;r att vara n&aring;gon form av drake som sl&aring;ss mot demoner kanske du skulle kunna prova att rollspela som en trevlig och social person som s&auml;ger intressanta saker.</span></p><p class="c1"><span class="c2 c4"></span></p><p class="c3"><span class="c2 c4">Inne: Gaffel</span></p><p class="c3"><span class="c2 c0">Alla som &auml;r n&aring;got l&auml;ser Gaffel, dock inneb&auml;r det inte att alla som l&auml;ser Gaffel &auml;r n&aring;got, gud nej.</span></p><p class="c1"><span class="c2 c0"></span></p><p class="c1"><span class="c2 c0"></span></p></body></html>