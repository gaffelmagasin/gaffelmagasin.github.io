<html><head><meta content="text/html; charset=UTF-8" http-equiv="content-type"><style type="text/css">ol{margin:0;padding:0}table td,table th{padding:0}.c2{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman";font-style:normal}.c3{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman";font-style:italic}.c0{padding-top:0pt;padding-bottom:0pt;line-height:1.15;orphans:2;widows:2;text-align:left}.c5{-webkit-text-decoration-skip:none;color:#1155cc;text-decoration:underline;text-decoration-skip-ink:none}.c4{font-size:12pt;font-family:"Times New Roman";font-style:italic;font-weight:400}.c1{background-color:#ffffff;max-width:451.4pt;padding:72pt 72pt 72pt 72pt}.c6{font-size:12pt;font-weight:400;font-family:"Times New Roman"}.c8{color:inherit;text-decoration:inherit}.c7{height:11pt}.title{padding-top:0pt;color:#000000;font-size:26pt;padding-bottom:3pt;font-family:"Arial";line-height:1.15;page-break-after:avoid;orphans:2;widows:2;text-align:left}.subtitle{padding-top:0pt;color:#666666;font-size:15pt;padding-bottom:16pt;font-family:"Arial";line-height:1.15;page-break-after:avoid;orphans:2;widows:2;text-align:left}li{color:#000000;font-size:11pt;font-family:"Arial"}p{margin:0;color:#000000;font-size:11pt;font-family:"Arial"}h1{padding-top:20pt;color:#000000;font-size:20pt;padding-bottom:6pt;font-family:"Arial";line-height:1.15;page-break-after:avoid;orphans:2;widows:2;text-align:left}h2{padding-top:18pt;color:#000000;font-size:16pt;padding-bottom:6pt;font-family:"Arial";line-height:1.15;page-break-after:avoid;orphans:2;widows:2;text-align:left}h3{padding-top:16pt;color:#434343;font-size:14pt;padding-bottom:4pt;font-family:"Arial";line-height:1.15;page-break-after:avoid;orphans:2;widows:2;text-align:left}h4{padding-top:14pt;color:#666666;font-size:12pt;padding-bottom:4pt;font-family:"Arial";line-height:1.15;page-break-after:avoid;orphans:2;widows:2;text-align:left}h5{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.15;page-break-after:avoid;orphans:2;widows:2;text-align:left}h6{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.15;page-break-after:avoid;font-style:italic;orphans:2;widows:2;text-align:left}</style></head><body class="c1 doc-content"><p class="c0"><span class="c2">Varje dag tittar Bruce Springsteen p&aring; mig fr&aring;n sovrumsv&auml;ggen. Och jag tittar tillbaka. Med en lite lurig blick och ett lurigt smil ser han allt som p&aring;g&aring;r. En fl&ouml;rtig bad boy till skydds&auml;ngel vakar dag och natt. Han har lite sk&auml;ggstubb. </span></p><p class="c0 c7"><span class="c2"></span></p><p class="c0"><span class="c6">P&aring; skivans omslag st&aring;r det The River. Det st&aring;r &ldquo;floden&rdquo; p&aring; min v&auml;gg. Jag har syndafloden p&aring; v&auml;ggen. Den, och i f&ouml;rl&auml;ngningen &ldquo;The Boss&quot;, &auml;r h&auml;r f&ouml;r att spola mig och tv&aring;an jag bor i ren fr&aring;n synd. Och innanf&ouml;r ramen, innanf&ouml;r konvolutet och inuti en pappersficka med bilder p&aring; The E Street Band finns en fysisk inkarnation av l&aring;ten The River i svart plast. D&auml;r finns en fysisk version av raderna </span><span class="c4">&ldquo;At night on </span><span class="c4">them</span><span class="c4">&nbsp;banks I&#39;d lie awake / And pull her close just to feel each breath she&#39;d take&rdquo;. </span><span class="c6">De kalla </span><span class="c6">k&aring;rar</span><span class="c6">&nbsp;som kommer av den f&ouml;ljande raden &ldquo;</span><span class="c4">Now those memories come back to haunt me&rdquo; </span><span class="c2">finns, inte bara som ett ljud eller en k&auml;nsla, utan som ett ting i v&aring;rt m&auml;nskliga existensplan. Likt det finns knivar, gafflar, bilar och humlor finns The River. Och i och med att skivan s&aring;lt &ouml;ver sex miljoner exemplar &auml;r den alltid n&aring;gonstans. Vart &auml;n man g&aring;r &auml;r det aldrig s&auml;rskilt l&aring;ngt till The River. S&aring; l&auml;nge jag funnits har skivan varit n&aring;gonstans i min n&auml;rhet.</span></p><p class="c0 c7"><span class="c2"></span></p><p class="c0"><span class="c6">L&aring;ngt innan skivan burades i en ram p&aring; en v&auml;gg har den f&aring;tt gr&ouml;na och brandgula klisterlappar, m&auml;rkts av sitt r&auml;ttm&auml;tiga &auml;gare och snurrat m&aring;nga tusen varv. Olika </span><span class="c6">skivspelares</span><span class="c2">&nbsp;n&aring;lar har g&aring;ng p&aring; g&aring;ng r&ouml;rt sig &ouml;ver samma sp&aring;r och upprepat samma refr&auml;nger. N&auml;stan s&aring; l&auml;nge jag har varit medveten om mannen med de m&ouml;rka &ouml;gonen p&aring; omslaget har den st&aring;tt undang&ouml;md l&aring;ngt in i en garderob, bakom skor, hj&auml;lmar och ramar. </span></p><p class="c0 c7"><span class="c2"></span></p><p class="c0"><span class="c2">Men i takt med att jag har kommit ut kokongen min har mannen med blicken kommit fram. Till en b&ouml;rjan n&aring;got g&ouml;md i en hylla. Nu, p&aring; v&auml;ggen d&auml;r &ouml;gonen kalibrerar ljus och djup p&aring; morgonen och &ouml;kar sin br&auml;nnvidd om kv&auml;llarna. Till varje dag har mannen gjort sig alfa och omega. De m&ouml;rka &ouml;gonen fungerar som b&aring;de sol och m&aring;ne. Han g&ouml;r morgonen till Bruce och kv&auml;llen till Springsteen. Jag ser p&aring; honom p&aring; v&auml;ggen som om han vore ett helgon. Jag ser honom mer &auml;n min egen familj.</span></p><p class="c0 c7"><span class="c2"></span></p><p class="c0"><span class="c2">&ndash; Det &auml;r s&aring;h&auml;r kristna h&aring;ller p&aring; t&auml;nker jag. Men jag sitter fortsatt och glor uppslukat in i ansiktet. </span></p><p class="c0 c7"><span class="c2"></span></p><p class="c0"><span class="c2">Han tittar tillbaka. Och han ser p&aring; mig som han gjort sedan start. &nbsp;</span></p><p class="c0 c7"><span class="c2"></span></p><p class="c0"><span class="c3">Andra artiklar som citerar l&aring;ttexter:</span></p><p class="c0"><span class="c4">Agnes Engstr&ouml;ms </span><span class="c4 c5"><a class="c8" href="https://www.google.com/url?q=https://gaffel.nu/artikel?%3D2025/progressiva-puben-del-1&amp;sa=D&amp;source=editors&amp;ust=1765907705355025&amp;usg=AOvVaw11WraD2w9zD_BVKoKzlCcn">Till botten med den progressiva puben</a></span></p><p class="c0"><span class="c4">Nils Hagbergs </span><span class="c5 c4"><a class="c8" href="https://www.google.com/url?q=https://gaffel.nu/artikel?%3Dsolglas%25C3%25B6gon&amp;sa=D&amp;source=editors&amp;ust=1765907705355194&amp;usg=AOvVaw2bH1_PbMI0SJii1smHkzay">Solglas&ouml;gon (Le mans)</a></span></p><p class="c0"><span class="c4">Ofelia Reveljs </span><span class="c5 c4"><a class="c8" href="https://www.google.com/url?q=https://gaffel.nu/artikel?%3D2025/pl%25C3%25A5stra-om-indiebanden&amp;sa=D&amp;source=editors&amp;ust=1765907705355337&amp;usg=AOvVaw0IXG3g1BdvFte4i6IbxSFz">Pl&aring;stra om indiebanden</a></span></p><p class="c0 c7"><span class="c3"></span></p></body></html>