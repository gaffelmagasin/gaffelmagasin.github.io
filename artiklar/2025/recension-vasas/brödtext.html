<html><head><meta content="text/html; charset=UTF-8" http-equiv="content-type"><style type="text/css">@import url(https://themes.googleusercontent.com/fonts/css?kit=1BVhQjsg_ddXeTZ1N5YwRA);ol{margin:0;padding:0}table td,table th{padding:0}.c0{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman";font-style:normal}.c5{-webkit-text-decoration-skip:none;color:#1155cc;font-weight:400;text-decoration:underline;text-decoration-skip-ink:none;font-family:"Times New Roman";font-style:italic}.c2{padding-top:0pt;padding-bottom:0pt;line-height:1.3;orphans:2;widows:2;text-align:left}.c4{text-decoration:none;vertical-align:baseline;font-size:12pt;font-style:italic}.c1{color:#000000;font-weight:400;font-family:"Times New Roman"}.c9{text-decoration-skip-ink:none;-webkit-text-decoration-skip:none;text-decoration:line-through}.c11{background-color:#ffffff;max-width:453.6pt;padding:70.8pt 70.8pt 70.8pt 70.8pt}.c10{color:inherit;text-decoration:inherit}.c6{font-weight:400;font-family:"Times New Roman"}.c8{text-indent:14.2pt}.c3{height:12pt}.c7{font-style:italic}.title{padding-top:0pt;color:#000000;font-size:28pt;padding-bottom:4pt;font-family:"Play";line-height:1.0;orphans:2;widows:2;text-align:left}.subtitle{padding-top:0pt;color:#595959;font-size:14pt;padding-bottom:8pt;font-family:"Aptos";line-height:1.0;orphans:2;widows:2;text-align:left}li{color:#000000;font-size:12pt;font-family:"Aptos"}p{margin:0;color:#000000;font-size:12pt;font-family:"Aptos"}h1{padding-top:18pt;color:#0f4761;font-size:20pt;padding-bottom:4pt;font-family:"Play";line-height:1.0;page-break-after:avoid;orphans:2;widows:2;text-align:left}h2{padding-top:8pt;color:#0f4761;font-size:16pt;padding-bottom:4pt;font-family:"Play";line-height:1.0;page-break-after:avoid;orphans:2;widows:2;text-align:left}h3{padding-top:8pt;color:#0f4761;font-size:14pt;padding-bottom:4pt;font-family:"Aptos";line-height:1.0;page-break-after:avoid;orphans:2;widows:2;text-align:left}h4{padding-top:4pt;color:#0f4761;font-size:12pt;padding-bottom:2pt;font-family:"Aptos";line-height:1.0;page-break-after:avoid;font-style:italic;orphans:2;widows:2;text-align:left}h5{padding-top:4pt;color:#0f4761;font-size:12pt;padding-bottom:2pt;font-family:"Aptos";line-height:1.0;page-break-after:avoid;orphans:2;widows:2;text-align:left}h6{padding-top:2pt;color:#595959;font-size:12pt;padding-bottom:0pt;font-family:"Aptos";line-height:1.0;page-break-after:avoid;font-style:italic;orphans:2;widows:2;text-align:left}</style></head><body class="c11 doc-content"><p class="c2"><span class="c1">En m&aring;ndagskv&auml;ll fick jag ett samtal fr&aring;n min bekante </span><span class="c1">Bror,</span><span class="c0">&nbsp;han undrade om jag skulle med och se Vasas flora och fauna. De skulle inleda en turn&eacute; i Uppsala om tv&aring; dagar.</span></p><p class="c2 c3"><span class="c0"></span></p><p class="c2"><span class="c0">&ndash; M&auml;rkligt namn, Vasas flora och fauna. Som i kungen eller? sa jag.</span></p><p class="c2 c3"><span class="c0"></span></p><p class="c2"><span class="c0">&ndash; Nej, som i staden. De &auml;r fr&aring;n &Ouml;sterbotten, sa han.</span></p><p class="c2 c3"><span class="c0"></span></p><p class="c2"><span class="c1">&ndash; Vem tror </span><span class="c1">du staden</span><span class="c0">&nbsp;fick sitt namn fr&aring;n?</span></p><p class="c2 c3"><span class="c0"></span></p><p class="c2"><span class="c1">Han la p&aring; och jag swishade honom </span><span class="c1">f&ouml;r</span><span class="c0">&nbsp;biljetten. </span></p><p class="c2 c3"><span class="c0"></span></p><p class="c2"><span class="c0">Publiken p&aring; Katalin &auml;r i blandad &aring;lder. Jag och Bror tar en &ouml;l i baren, det finns inga lediga bord. Men bord spelar ingen roll n&auml;r bandet v&auml;l g&aring;r p&aring;, vi h&aring;ller v&aring;r dryck i handen och st&auml;ller oss mitt i publiken. </span></p><p class="c2 c3"><span class="c0"></span></p><p class="c2"><span class="c1">P&aring; Wikipedia st&aring;r om Vasas flora och fauna att de &auml;r det f&ouml;rsta bandet som gjort </span><span class="c6">&ldquo;</span><span class="c1">allvarlig popmusik p&aring; &ouml;sterbottnisk dialekt&rdquo;. I snacket mellan l&aring;tarna framh&aring;ller frontmannen Mattias Bj&ouml;rkas att om n&aring;gon i publiken heter Kaj s&aring; kan de l&auml;mna lokalen. Men vad spelar de egentligen f&ouml;r </span><span class="c1">genre,</span><span class="c0">&nbsp;g&aring;r det att s&auml;ga n&aring;got mer h&ouml;guppl&ouml;st &auml;n Wikipedia? Detta avhandlas ocks&aring;.</span></p><p class="c2 c3"><span class="c0"></span></p><p class="c2"><span class="c0">&ndash; De skrev i Aftonbladet att vi spelar vispop. Det g&ouml;r vi inte! N&auml;r n&aring;n s&auml;ger det till en f&aring;r man lust att os&auml;kra&hellip; int vet jag vad man ska os&auml;kra&hellip; Kanske av n&aring;got tyskt fabrikat?</span></p><p class="c2 c3"><span class="c0"></span></p><p class="c2"><span class="c1">Det s&auml;gs ju att Finland har h&ouml;gst sj&auml;lvmordssiffror i hela v&auml;rlden. Under n&auml;sta l&aring;t best&auml;mmer jag mig f&ouml;r att g&ouml;ra en intern rankning av de som st&aring;r p&aring; scen, i hur pass finlandssvenska de ser ut. P&aring; f&ouml;rsta plats, pianisten. Han har begynnande tunnh&aring;righet men bryr sig inte om det, och &auml;r halvt uppkl&auml;dd (mycket &ouml;sterbottniskt). Andra plats, basisten. Hon har det prototypiska utseendet f&ouml;r en finlandssvensk. P&aring; delad tredjeplats, de tv&aring; s&aring;ngarna med sin timida utstr&aring;lning och &ouml;sterbottniska dialekt. Bra, d&aring; fattar man att bandet &auml;r d&auml;rifr&aring;n. Sist kommer trummisen, han ser n&aring;got malplacerad ut. Med sina fyrkantiga glas&ouml;gon och sitt l&aring;nga blonda h&aring;r liknar han en svensk programmerare/dataspelsutvecklare, inte en finlandssvensk trumslagare i ett band som spelar </span><span class="c1 c9">vispop</span><span class="c1">&nbsp;allvarlig</span><span class="c0">&nbsp;&ouml;sterbottnisk popmusik. Tonerna klingar ut och jag &auml;r n&ouml;jd med min lista.</span></p><p class="c2 c3"><span class="c0"></span></p><p class="c2"><span class="c1">&ndash; N&auml;sta l&aring;t d&aring;, jag h&ouml;rde en Sveriges Radio-journalist s&auml;ga att han hade h&ouml;rt en annan</span><span class="c6">&nbsp;</span><span class="c1">Sveriges Radio-journalist som tyckte att den h&auml;r l&aring;ten var</span><span class="c6">&nbsp;</span><span class="c6 c7">extremt mycket sk&auml;mskudde</span><span class="c0">. D&aring; &auml;r det bara att fara till Bauhaus och k&ouml;pa n&aring;gon slang och kanske f&auml;sta den n&aring;gonstans p&aring; bilen och&hellip; jag vet inte. Men vi kommer spela den &auml;nd&aring;, ibland m&aring;ste man g&ouml;ra saker fast man sk&auml;ms. F&ouml;r annars &auml;r man ingen m&auml;nniska&hellip;</span></p><p class="c2"><span class="c6 c7">&hellip;utan bara en liten lort</span><span class="c0">, t&auml;nker jag.</span></p><p class="c2 c3 c8"><span class="c0"></span></p><p class="c2"><span class="c6">Efter spelningen t&auml;nker jag och Bror k&ouml;pa oss lite merch. Det visar sig att det &auml;r bandet sj&auml;lva som st&aring;r och kr&auml;nger tishor, det &auml;r de v&auml;ldigt </span><span class="c6 c7">real</span><span class="c6">&nbsp;f&ouml;r. Jag k&ouml;per en keps i gr&ouml;nt manchestertyg f&ouml;r att se riktigt performativ ut, och deras senaste CD </span><span class="c6 c7">Berg i dagen</span><span class="c0">&nbsp;som jag f&aring;r signerad. Jag passar ocks&aring; p&aring; att ge dem komplimanger f&ouml;r texterna (det blev en del &ouml;l), jag tycker de lyckas vara deppiga utan att vara pretenti&ouml;sa. Det &auml;r ocks&aring; en konst att f&aring; helt vanlig text att passa bundet utan att man &auml;ndrar i meningsbyggnaden, men det klarar Vasas flora och fauna. D&auml;rf&ouml;r tackar jag f&ouml;r deras spelning med en recension som varken n&auml;mner v*sp*p, j&auml;mf&ouml;r dem med KAJ eller tar upp sk&auml;mskudden.</span></p><p class="c2 c3"><span class="c0"></span></p><p class="c2"><span class="c4 c1">Vasas flora och fauna spelar p&aring; Pustervik den 23:e november.</span></p><p class="c2 c3"><span class="c4 c1"></span></p><p class="c2"><span class="c1 c4">Andra artiklar fr&aring;n Gaffel &Ouml;st:</span></p><p class="c2"><span class="c6 c7">Ofelia Reveljs </span><span class="c5"><a class="c10" href="https://www.google.com/url?q=https://gaffel.nu/artikel?%3D2025/om-pension%25C3%25A4rens-plikt&amp;sa=D&amp;source=editors&amp;ust=1763486505302531&amp;usg=AOvVaw3Ee6dHpgHam9e25zTdxHP4">Om pension&auml;rens plikt</a></span></p><p class="c2"><span class="c6 c7">Agnes Engstr&ouml;ms </span><span class="c5"><a class="c10" href="https://www.google.com/url?q=https://gaffel.nu/artikel?%3D2025/progressiva-puben-del-1&amp;sa=D&amp;source=editors&amp;ust=1763486505302783&amp;usg=AOvVaw3BZwmYY0UD5IwbpMuuW1Dy">Till botten med den progressiva puben</a></span></p><p class="c2"><span class="c6 c7">Theodor Vogels </span><span class="c5"><a class="c10" href="https://www.google.com/url?q=https://gaffel.nu/artikel?%3D2025/jeansens-halveringstid&amp;sa=D&amp;source=editors&amp;ust=1763486505302952&amp;usg=AOvVaw1lbA6LsbbDrmi_WnEuSpXC">Jeansens halveringstid</a></span></p><p class="c2 c3"><span class="c4 c1"></span></p></body></html>