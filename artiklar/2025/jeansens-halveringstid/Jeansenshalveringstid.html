<html><head><meta content="text/html; charset=UTF-8" http-equiv="content-type"><style type="text/css">@import url(https://themes.googleusercontent.com/fonts/css?kit=1BVhQjsg_ddXeTZ1N5YwRA);ol{margin:0;padding:0}table td,table th{padding:0}.c2{padding-top:0pt;padding-bottom:0pt;line-height:1.3;orphans:2;widows:2;text-align:left}.c4{color:#000000;text-decoration:none;vertical-align:baseline;font-size:12pt;font-style:normal}.c7{color:#000000;text-decoration:none;vertical-align:baseline;font-size:12pt}.c3{-webkit-text-decoration-skip:none;color:#1155cc;text-decoration:underline;text-decoration-skip-ink:none}.c0{font-weight:400;font-family:"Times New Roman";font-style:italic}.c8{background-color:#ffffff;max-width:453.6pt;padding:70.8pt 70.8pt 70.8pt 70.8pt}.c10{color:#000000;text-decoration:none;vertical-align:baseline}.c1{font-weight:400;font-family:"Times New Roman"}.c5{color:inherit;text-decoration:inherit}.c9{font-size:11pt}.c11{font-style:normal}.c6{height:12pt}.title{padding-top:0pt;color:#000000;font-size:28pt;padding-bottom:4pt;font-family:"Play";line-height:1.0;orphans:2;widows:2;text-align:left}.subtitle{padding-top:0pt;color:#595959;font-size:14pt;padding-bottom:8pt;font-family:"Aptos";line-height:1.0;orphans:2;widows:2;text-align:left}li{color:#000000;font-size:12pt;font-family:"Aptos"}p{margin:0;color:#000000;font-size:12pt;font-family:"Aptos"}h1{padding-top:18pt;color:#0f4761;font-size:20pt;padding-bottom:4pt;font-family:"Play";line-height:1.0;page-break-after:avoid;orphans:2;widows:2;text-align:left}h2{padding-top:8pt;color:#0f4761;font-size:16pt;padding-bottom:4pt;font-family:"Play";line-height:1.0;page-break-after:avoid;orphans:2;widows:2;text-align:left}h3{padding-top:8pt;color:#0f4761;font-size:14pt;padding-bottom:4pt;font-family:"Aptos";line-height:1.0;page-break-after:avoid;orphans:2;widows:2;text-align:left}h4{padding-top:4pt;color:#0f4761;font-size:12pt;padding-bottom:2pt;font-family:"Aptos";line-height:1.0;page-break-after:avoid;font-style:italic;orphans:2;widows:2;text-align:left}h5{padding-top:4pt;color:#0f4761;font-size:12pt;padding-bottom:2pt;font-family:"Aptos";line-height:1.0;page-break-after:avoid;orphans:2;widows:2;text-align:left}h6{padding-top:2pt;color:#595959;font-size:12pt;padding-bottom:0pt;font-family:"Aptos";line-height:1.0;page-break-after:avoid;font-style:italic;orphans:2;widows:2;text-align:left}</style></head><body class="c8 doc-content"><p class="c2"><span class="c4 c1">M&aring;nga s&auml;ger att jeans &auml;r det enda de inte k&ouml;per begagnat. Sj&auml;lv k&ouml;per jag s&aring; lite kl&auml;der att jag varken kan s&auml;ga att jag &auml;r en person som &rdquo;k&ouml;per mina kl&auml;der begagnat&rdquo; eller &rdquo;bara k&ouml;per nya kl&auml;der&rdquo;. Men n&auml;r man v&auml;l hittar ett par jeans som faktiskt passar &auml;r det l&auml;tt h&auml;nt att de blir de enda man anv&auml;nder.</span></p><p class="c2 c6"><span class="c4 c1"></span></p><p class="c2"><span class="c4 c1">Det var inte det jag skulle komma till.</span></p><p class="c2 c6"><span class="c4 c1"></span></p><p class="c2"><span class="c1">Mina jeans best&auml;llde jag fr&aring;n H&amp;M-&auml;gda Weekday f&ouml;r cirka tio m&aring;nader sen, och efter att ha g&aring;tt en hel sommar med trasig grens&ouml;m (svalkade s&aring; l&auml;t det vara) l&auml;t jag laga dem nyss. Hur l&auml;nge kommer de h&aring;lla nu d&aring;? Det &auml;r </span><span class="c0">det</span><span class="c4 c1">&nbsp;jag ska prata om.</span></p><p class="c2 c6"><span class="c4 c1"></span></p><p class="c2"><span class="c1">F&ouml;r jag har n&auml;mligen listat ut en modell f&ouml;r livsl&auml;ngden p&aring; jeans, en kalkyl f&ouml;r t&aring;ligt och </span><span class="c1">ot&aring;ligt</span><span class="c1">&nbsp;material och hur l&auml;nge man klarar sig p&aring; ett enda par i </span><span class="c1">&ouml;verproduktionskrisens</span><span class="c4 c1">&nbsp;tider. Allt handlar bara om t&aring;lamod och tillg&aring;ngar, det &auml;r det centrala i resonemanget. Och den som inga byxor har f&aring;r som bekant k&ouml;pa sig ett par.</span></p><p class="c2 c6"><span class="c4 c1"></span></p><p class="c2"><span class="c1">Ett par jeans h&aring;ller en viss tid, </span><span class="c0">t</span><span class="c1">, innan de s&ouml;nderfallit s&aring; pass mycket att en &aring;tg&auml;rd kr&auml;vs. Vi s&auml;ger att tyget i grenen b&ouml;rjat </span><span class="c1">trasa</span><span class="c1">&nbsp;sig och att vem som helst kan se in d&auml;r s&aring; fort man s&auml;tter sig. Personen som har jeansen p&aring; sig blir sj&auml;lvmedveten om detta faktum och skammen, </span><span class="c0">s</span><span class="c1">, &ouml;kar</span><span class="c1">&nbsp;ju mer </span><span class="c1">s&ouml;ndertrasningen</span><span class="c1 c4">&nbsp;fortg&aring;r. Vid en tidpunkt blir skammen &ouml;ver s&ouml;nderfallet s&aring; &ouml;verv&auml;ldigande att jeansen m&aring;ste l&auml;mnas in p&aring; lagning. D&aring; sparar man ju ocks&aring; enormt mycket pengar p&aring; att inte k&ouml;pa nya!</span></p><p class="c2 c6"><span class="c4 c1"></span></p><p class="c2"><span class="c1">N&auml;r jeansen &auml;r </span><span class="c1">lagade</span><span class="c1">&nbsp;och kostnaden, </span><span class="c0">k, </span><span class="c1">har spenderats (240 kronor) s&aring; kan man enkelt tro att sagan &auml;r &ouml;ver. Men h&auml;r kommer vi till den centrala delen i min teori: halveringstiden, eller snarare: </span><span class="c7 c0">den halverade tiden.</span></p><p class="c2 c6"><span class="c4 c1"></span></p><p class="c2"><span class="c1">F&ouml;r om det f&ouml;rst tog tio m&aring;nader f&ouml;r jeansen att beh&ouml;va lagas, kommer det numera ta som mest fem m&aring;nader innan det beh&ouml;vs igen. Varje &aring;tg&auml;rd halverar allts&aring; jeansens livsl&auml;ngd, till dess att kostnaden </span><span class="c0">k</span><span class="c1">&nbsp;blir en l&ouml;pande kostnad, en </span><span class="c1">prenumerationsutgift</span><span class="c4 c1">&nbsp;f&ouml;r hela och rena kl&auml;der.</span></p><p class="c2 c6"><span class="c4 c1"></span></p><p class="c2"><span class="c4 c1">I mitt fall med grens&ouml;mmen kan det f&ouml;rst vara s&aring; enkelt som att skr&auml;ddaren slarvat och grenen spricker upp igen, men efter n&aring;gra lagningar (med t&auml;tare intervall) kommer det g&aring; h&aring;l p&aring; en av fickorna. Och d&aring; &auml;r det k&ouml;rt.</span></p><p class="c2 c6"><span class="c4 c1"></span></p><p class="c2"><span class="c4 c1">N&auml;r jag ber om att f&aring; det lagat kommer skr&auml;ddaren n&auml;mligen s&auml;ga &rdquo;Det g&aring;r inte att byta ut fickan. Vi kommer sy igen precis ovanf&ouml;r h&aring;let&rdquo;, vilket jag kommer g&aring; med p&aring;, men n&auml;r det &auml;r gjort kommer inte mina nycklar f&aring; plats i fickan och byxorna &auml;r d&auml;rmed obrukbara. (Ja, jag &auml;r snubbe och har inte nycklarna i v&auml;skan, sorry alla tjejer som inte l&auml;ngre kan relatera!) </span></p><p class="c2 c6"><span class="c4 c1"></span></p><p class="c2"><span class="c4 c1">Halveringstiden har nu n&aring;tt en kritisk punkt d&auml;r ytterligare lagningar &auml;r l&ouml;nl&ouml;sa, och det enda som &aring;terst&aring;r &auml;r att k&ouml;pa ett par nya byxor. D&aring; sparar jag enormt mycket pengar p&aring; hur l&aring;ngt det kommer dr&ouml;ja innan jag beh&ouml;ver laga dem!</span></p><p class="c2 c6"><span class="c4 c1"></span></p><p class="c2"><span class="c7 c0">Man cyklar f&ouml;r mycket</span></p><p class="c2"><span class="c7 c0">Alla jeans blir i stycken</span></p><p class="c2"><span class="c7 c0">Fast man &auml;r noga att f&ouml;lja lagen vad g&auml;ller hj&auml;lmen och lysen!</span></p><p class="c2"><span class="c7 c0">Man borde slutat f&ouml;r l&auml;nge sen men denna tur &auml;r s&aring; liten!</span></p><p class="c2"><span class="c7 c0">Vad tj&auml;nar att klaga?</span></p><p class="c2"><span class="c7 c0">Ett par jeans g&aring;r att laga.</span></p><p class="c2 c6"><span class="c4 c1"></span></p><p class="c2"><span class="c1 c9">Fritt efter Povel Ramels snapsvisa </span><span class="c0 c9 c10">Man cyklar f&ouml;r lite</span></p><p class="c2 c6"><span class="c10 c1 c9 c11"></span></p><p class="c2"><span class="c7 c0">Andra artiklar om kl&auml;der, i och f&ouml;r sig:</span></p><p class="c2"><span class="c0">Nils Hagbergs </span><span class="c3 c0"><a class="c5" href="https://www.google.com/url?q=https://gaffel.nu/artikel?%3Dt-shirt&amp;sa=D&amp;source=editors&amp;ust=1757340386341588&amp;usg=AOvVaw1UrtKJPJ3JMKR2dwxOdZcv">P&aring; spaning efter den tee som flytt</a></span></p><p class="c2"><span class="c0">Theodor Vogels </span><span class="c3 c0"><a class="c5" href="https://www.google.com/url?q=https://gaffel.nu/artikel?%3Dplacerad-i-en-frack&amp;sa=D&amp;source=editors&amp;ust=1757340386341879&amp;usg=AOvVaw37acIKx13y3r32LmUPcFuz">Placerad i en frack</a></span></p><p class="c2"><span class="c0">Nils Hagbergs </span><span class="c0 c3"><a class="c5" href="https://www.google.com/url?q=https://gaffel.nu/artikel?%3Djackan-den-moderna-m%25C3%25A4nniskans-bil&amp;sa=D&amp;source=editors&amp;ust=1757340386342220&amp;usg=AOvVaw2vrbtfhYqi_G5hg0E-vCjU">Jackan, den moderna m&auml;nniskans bil</a></span></p><p class="c2 c6"><span class="c7 c0"></span></p></body></html>