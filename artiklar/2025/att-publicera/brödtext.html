<html><head><meta content="text/html; charset=UTF-8" http-equiv="content-type"><style type="text/css">ol{margin:0;padding:0}table td,table th{padding:0}.c0{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman";font-style:normal}.c10{padding-top:0pt;padding-bottom:0pt;line-height:1.3;orphans:2;widows:2;text-align:left}.c2{padding-top:0pt;padding-bottom:0pt;line-height:1.15;orphans:2;widows:2;text-align:left}.c9{-webkit-text-decoration-skip:none;color:#1155cc;text-decoration:underline;text-decoration-skip-ink:none}.c8{text-decoration-skip-ink:none;-webkit-text-decoration-skip:none;text-decoration:line-through}.c1{font-size:12pt;font-weight:400;font-family:"Times New Roman"}.c6{color:#000000;text-decoration:none;vertical-align:baseline}.c7{background-color:#ffffff;max-width:451.4pt;padding:72pt 72pt 72pt 72pt}.c5{color:inherit;text-decoration:inherit}.c4{font-style:italic}.c3{height:11pt}.title{padding-top:0pt;color:#000000;font-size:26pt;padding-bottom:3pt;font-family:"Arial";line-height:1.15;page-break-after:avoid;orphans:2;widows:2;text-align:left}.subtitle{padding-top:0pt;color:#666666;font-size:15pt;padding-bottom:16pt;font-family:"Arial";line-height:1.15;page-break-after:avoid;orphans:2;widows:2;text-align:left}li{color:#000000;font-size:11pt;font-family:"Arial"}p{margin:0;color:#000000;font-size:11pt;font-family:"Arial"}h1{padding-top:20pt;color:#000000;font-size:20pt;padding-bottom:6pt;font-family:"Arial";line-height:1.15;page-break-after:avoid;orphans:2;widows:2;text-align:left}h2{padding-top:18pt;color:#000000;font-size:16pt;padding-bottom:6pt;font-family:"Arial";line-height:1.15;page-break-after:avoid;orphans:2;widows:2;text-align:left}h3{padding-top:16pt;color:#434343;font-size:14pt;padding-bottom:4pt;font-family:"Arial";line-height:1.15;page-break-after:avoid;orphans:2;widows:2;text-align:left}h4{padding-top:14pt;color:#666666;font-size:12pt;padding-bottom:4pt;font-family:"Arial";line-height:1.15;page-break-after:avoid;orphans:2;widows:2;text-align:left}h5{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.15;page-break-after:avoid;orphans:2;widows:2;text-align:left}h6{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.15;page-break-after:avoid;font-style:italic;orphans:2;widows:2;text-align:left}</style></head><body class="c7 doc-content"><p class="c10"><span class="c0">En signal&hellip;</span></p><p class="c2"><span class="c0">Tv&aring; signaler&hellip;</span></p><p class="c2"><span class="c0">Tre&hellip;</span></p><p class="c2"><span class="c0">Fyra&hellip;</span></p><p class="c2"><span class="c1">&ldquo;Ja, det var </span><span class="c1">*******</span><span class="c0">&nbsp;p&aring; Folkteatern?&rdquo; </span></p><p class="c2"><span class="c0">&ldquo;Jo, tjena! &Ouml;h&hellip; Det &auml;r Albin, du vet fr&aring;n Gaffel.&rdquo;</span></p><p class="c2"><span class="c0">&ldquo;N&auml;ee?&rdquo;</span></p><p class="c2"><span class="c0">&ldquo;N&auml;, okej, kanske inte. Men jag t&auml;nkte iallafall h&ouml;ra om ni ville s&auml;tta upp en kort grej, kanske som en mellanakt av n&aring;t slag om ni g&ouml;r s&aring;nt eller som n&aring;nting kanske till ett panelsamtal eller n&aring;t s&aring;nt en liten pregame om du f&ouml;rst&aring;r?&rdquo;</span></p><p class="c2"><span class="c0">&ldquo;Vad skulle det vara f&ouml;r n&aring;got?&rdquo; </span></p><p class="c2"><span class="c0">&ldquo;Typ en intervju?&rdquo; </span></p><p class="c2"><span class="c0">&ldquo;Med dig?&rdquo;</span></p><p class="c2"><span class="c0">&ldquo;Njae ass&aring; inte riktigt&hellip;&rdquo; </span></p><p class="c2"><span class="c0">&ldquo;Vi f&aring;r nog tacka nej till det tyv&auml;rr, men kul att du ringde.&rdquo; </span></p><p class="c2"><span class="c0">Det l&auml;t inte p&aring; henne som hon faktiskt tyckte det. Jag hann inte ens p&aring;b&ouml;rja en f&ouml;rklaring, en urs&auml;kt, en sista hail mary innan hon klickade mig. </span></p><p class="c2"><span class="c0">Jag stryker Folkteatern fr&aring;n min papperslapp. Inser att det var det sista p&aring; listan. Suckar. Str&auml;cker ut mig p&aring; sch&auml;slongen. </span></p><p class="c2"><span class="c0">&ldquo;Jag hade t&auml;nkt l&auml;gga mig d&auml;r&rdquo;, s&auml;ger min psykoanalytiker. Tough luck polarn. &ldquo;N&aring;v&auml;l, jag tar v&auml;l stolen d&aring;.&rdquo; Jag ser upp i taket. Jag ser upp i backen. V&auml;rjer mig fr&aring;n att m&ouml;ta hans bakisblick. </span></p><p class="c2"><span class="c0">&ldquo;Hur g&aring;r det med ditt projekt? Vad var det du kallade det?&rdquo; </span></p><p class="c2"><span class="c0">&ldquo;Den manusbaserade intervjun.&rdquo; </span></p><p class="c2"><span class="c1">&ldquo;Har inte det gjorts f&ouml;rut? Det k&auml;nns lite pomp&ouml;st att s&auml;ga </span><span class="c1 c4">Den</span><span class="c0">.&rdquo;</span></p><p class="c2"><span class="c0">&ldquo;Jo s&auml;kert. Det &auml;r mest reklam, ett sorts manifest, eller jag vet inte, det &auml;r sj&auml;lsd&ouml;dande, b&aring;de arbetet och texten.&rdquo; Han antecknar n&aring;got, slinter med pennan, han k&ouml;rde nog h&aring;rt i natt. </span></p><p class="c2"><span class="c0">&ldquo;Arbetet att s&auml;lja in den?&rdquo; </span></p><p class="c2"><span class="c0">&ldquo;Jag &auml;r en utm&auml;rkt s&auml;ljare.&rdquo; Han antecknar igen, bryter stiftet.</span></p><p class="c2"><span class="c0">&ldquo;Fan.&rdquo; </span></p><p class="c2"><span class="c0">&ldquo;Va?&rdquo; </span></p><p class="c2"><span class="c0">&ldquo;Stifthelvete&hellip; s&aring;ja!&rdquo; </span></p><p class="c2"><span class="c0">&ldquo;Jag &auml;r en utm&auml;rkt s&auml;ljare.&rdquo;</span></p><p class="c2"><span class="c0">&ldquo;S&auml;lj mig den h&auml;r pennan.&rdquo; </span></p><p class="c2"><span class="c0">Jag reser mig upp fr&aring;n sch&auml;slongen, han kastar sig &ouml;ver den. J&auml;vla gubbe. Jag sl&auml;cker lampan n&auml;r jag g&aring;r. </span></p><p class="c2 c3"><span class="c0"></span></p><p class="c2"><span class="c0">En ringsignal.</span></p><p class="c2"><span class="c0">Min egen. Svarar.</span></p><p class="c2"><span class="c0">&ldquo;Hej?&rdquo;</span></p><p class="c2"><span class="c0">&ldquo;Tja, det &auml;r Nils.&rdquo; </span></p><p class="c2"><span class="c0">&ldquo;Tja.&rdquo; </span></p><p class="c2"><span class="c0">&ldquo;Du har kommit till min telefonsvarare.&rdquo; </span></p><p class="c2"><span class="c0">&ldquo;Vafa-an.&rdquo; klick. </span></p><p class="c2 c3"><span class="c0"></span></p><p class="c2"><span class="c0">SMS fr&aring;n Love: S&aring;g du Elis intervju i N&ouml;jesguiden? </span></p><p class="c2"><span class="c0">Jag: Aa.</span></p><p class="c2"><span class="c0">Love: Den &auml;r ju typ som v&aring;r.</span></p><p class="c2"><span class="c0">Jag: N&auml;stan exakt faktiskt. Eller ja, inte riktigt kanske. </span></p><p class="c2"><span class="c0">Love: N&auml;, men vi kan ju inte sl&auml;ppa v&aring;r nu, eller? </span></p><p class="c2"><span class="c0">Jag: Tv&auml;rt om. Nu kanske den kommer p&aring; modet. Igen (?)</span></p><p class="c2"><span class="c0">Love: Jag vet inte. </span></p><p class="c2 c3"><span class="c0"></span></p><p class="c2"><span class="c0">Jag tweetar: elis g&ouml;r en intervju med sig sj&auml;lv i n&ouml;jesguiden, f&ouml;rhoppningsvis &ouml;ppnar detta d&ouml;rrar f&ouml;r mig att s&auml;lja in intervjun jag gjorde med gaffel i v&aring;ras n&aring;nstans</span></p><p class="c2 c3"><span class="c0"></span></p><p class="c2"><span class="c0">Hoppas att det ska snappas upp av n&aring;gon tidsskrift eller annan.</span></p><p class="c2 c3"><span class="c0"></span></p><p class="c2"><span class="c1">Jag l&auml;ser </span><span class="c1 c4">I v&auml;ntan p&aring; Godot</span><span class="c1">. </span><span class="c8 c1">I v&auml;ntan p&aring;, vad&aring;?</span><span class="c1">&nbsp;</span><span class="c8 c1">I v&auml;ntan p&aring; tabl&aring;? </span><span class="c1">&nbsp;</span><span class="c1 c8">S&auml;g mig &aring;h s&auml;g mig &aring;h s&auml;g mig Godot.</span><span class="c0">&nbsp;Den av Gaffel startade kulturdebatten mynnar ut i ingenting. Det av Gaffel startade kulturkriget munnar gev&auml;rsmynningen och trycker av. Jag vaknar igen. Svettfl&auml;ckarna p&aring; lakanen har format n&aring;gra ord, jag har blivit ombedd att inte &aring;terge dem h&auml;r. </span></p><p class="c2 c3"><span class="c0"></span></p><p class="c2"><span class="c0">Ingenting i inkorgen. Det &auml;r en l&ouml;gn. Sandra fr&aring;n Bolt f&ouml;rs&ouml;ker n&aring; mig igen. Naturskyddsf&ouml;reningen Uppsala. I Gaffelinkorgen: nya artiklar, artister som sl&auml;pper singlar, PR-personer som tycker vi har sk&ouml;n stil. Den manusbaserade intervjun ruttnar p&aring; h&aring;rddisken. </span></p><p class="c2 c3"><span class="c0"></span></p><p class="c2"><span class="c0">SMS fr&aring;n Nils: Kult har blivit hackade. </span></p><p class="c2"><span class="c0">Jag: Tr&aring;kigt.</span></p><p class="c2"><span class="c0">Nils: Inte f&ouml;r oss.</span></p><p class="c2"><span class="c0">Jag: N&auml;sta g&aring;ng kanske det &auml;r vi.</span></p><p class="c2 c3"><span class="c0"></span></p><p class="c2"><span class="c0">Jag st&ouml;ter p&aring; min granne i trappen: </span></p><p class="c2"><span class="c0">&ldquo;Hej!&rdquo;</span></p><p class="c2"><span class="c0">&ldquo;Tjena&rdquo;</span></p><p class="c2"><span class="c0">&ldquo;Hur &auml;r l&auml;get?&rdquo;</span></p><p class="c2"><span class="c0">&ldquo;&Auml;r det d&auml;r nya DN?&rdquo; </span></p><p class="c2"><span class="c0">&ldquo;Ja, vi gillar papperstidningar, k&auml;nns mer vant.&rdquo; </span></p><p class="c2"><span class="c0">&ldquo;Kan jag bara kolla en grej?&rdquo; </span></p><p class="c2"><span class="c0">&ldquo;&Auml;h, okej?&rdquo;</span></p><p class="c2"><span class="c0">&ldquo;Tack&rdquo; &Aring;rskr&ouml;nikan har inte kommit. N&auml;r tar ett nyhets&aring;r slut egentligen? Jag r&auml;cker tillbaka tidningen. </span></p><p class="c2"><span class="c0">&ldquo;Vad letade du efter?&rdquo; </span></p><p class="c2"><span class="c0">&ldquo;N&aring;got att ta spj&auml;rn mot.&rdquo;</span></p><p class="c2 c3"><span class="c0"></span></p><p class="c2"><span class="c0">S&aring;ngaren fr&aring;n n&aring;got g&ouml;teborgsband jag tr&auml;ffat p&aring; fest n&aring;gon g&aring;ng kommer fram till mig p&aring; universitetet. </span></p><p class="c2"><span class="c0">&ldquo;Tjena! Skulle vi g&ouml;ra n&aring;gon intervju snart eller?&rdquo;</span></p><p class="c2"><span class="c0">&ldquo;Ja, det kanske vi sa ja.&rdquo;</span></p><p class="c2"><span class="c0">&ldquo;N&auml;r hade passat?&rdquo;</span></p><p class="c2"><span class="c0">&ldquo;Du hade inte velat, liksom, skriva intervjun sj&auml;lv?&rdquo;</span></p><p class="c2"><span class="c0">&ldquo;Vad menar du?&rdquo; </span></p><p class="c2"><span class="c0">&ldquo;Ass&aring;, du skriver fr&aring;gor, du&hellip; eller ja&hellip; ni, svarar p&aring; dem.&rdquo; </span></p><p class="c2"><span class="c0">&ldquo;&Ouml;h, ass&aring;, om ni inte vill s&aring; beh&ouml;ver vi ingen intervju.&rdquo;</span></p><p class="c2"><span class="c0">Det h&auml;r var en d&ouml;md id&eacute; fr&aring;n b&ouml;rjan. </span></p><p class="c2"><span class="c0">&ldquo;Det var inte det jag menade, jag menade bara att du skriver sj&auml;lva intervjun, s&aring; skriver jag ett omkv&auml;de och s&auml;tter mitt namn p&aring;.&rdquo; </span></p><p class="c2"><span class="c0">Det h&auml;r var en dum id&eacute; fr&aring;n b&ouml;rjan.</span></p><p class="c2"><span class="c0">&ldquo;Men det hade ju inte varit sant?&rdquo; </span></p><p class="c2"><span class="c0">&ldquo;Det hade varit det sannaste. Det hade varit den perfekta intervjun. Du vet sj&auml;lv vilka fr&aring;gor du brinner att f&aring; svara p&aring;. Vi kan iscens&auml;tta intervjun sen, om det f&aring;r dig att k&auml;nna dig b&auml;ttre?&rdquo;</span></p><p class="c2"><span class="c0">&ldquo;Det f&aring;r mig inte att k&auml;nna n&aring;gonting.&rdquo; </span></p><p class="c2"><span class="c0">&ldquo;Det f&aring;r mig att k&auml;nna p&aring; d&ouml;rren om och om igen innan jag ska ut.&rdquo; </span></p><p class="c2"><span class="c0">&ldquo;Ja, visst.&rdquo;</span></p><p class="c2"><span class="c0">&ldquo;S&aring; du &auml;r med?&rdquo; </span></p><p class="c2"><span class="c0">&ldquo;N&auml;, jag svarade p&aring; n&aring;t annat.&rdquo;</span></p><p class="c2"><span class="c0">&ldquo;S&aring; du &auml;r inte med?&rdquo; </span></p><p class="c2"><span class="c0">&ldquo;N&auml;, jag svarade inte.&rdquo; </span></p><p class="c2 c3"><span class="c0"></span></p><p class="c2"><span class="c0">Jag &ouml;ppnar d&ouml;rren till mottagningen. </span></p><p class="c2"><span class="c0">&ldquo;Han v&auml;ntar d&auml;r inne.&rdquo;</span></p><p class="c2"><span class="c0">&ldquo;Tack.&rdquo; </span></p><p class="c2"><span class="c0">Jag t&auml;nder lampan, han ligger kvar p&aring; sch&auml;slongen. Jag s&auml;tter mig i stolen. </span></p><p class="c2"><span class="c0">&ldquo;Hur g&aring;r det med ditt projekt? Vad var det du kallade det?&rdquo;</span></p><p class="c2"><span class="c0">Han sl&aring;r upp &ouml;gonen. Drar p&aring; sig ett par solglas&ouml;gon. Hans synf&auml;lt f&ouml;rm&ouml;rkas n&aring;got, vilket &auml;r po&auml;ngen. </span></p><p class="c2"><span class="c0">&ldquo;Supa ihj&auml;l mig?&rdquo;</span></p><p class="c2"><span class="c0">&ldquo;Just det.&rdquo;</span></p><p class="c2"><span class="c0">&ldquo;Hann du f&ouml;rbi systembolaget?&rdquo;</span></p><p class="c2"><span class="c0">&ldquo;N&auml;, jag sprang p&aring; n&aring;gon.&rdquo; </span></p><p class="c2"><span class="c0">&ldquo;D&aring; tar vi det h&auml;r ute.&rdquo; </span></p><p class="c2"><span class="c0">&ldquo;Nej, jag hinner inte det.&rdquo; </span></p><p class="c2"><span class="c0">&ldquo;En &ouml;l.&rdquo; </span></p><p class="c2"><span class="c1">&ldquo;&Auml;r aldrig </span><span class="c1 c4">en</span><span class="c0">&nbsp;&ouml;l.&rdquo;</span></p><p class="c2"><span class="c0">&ldquo;&Auml;r underbart.&rdquo;</span></p><p class="c2"><span class="c0">&ldquo;&Auml;r inte s&aring; illa.&rdquo; </span></p><p class="c2"><span class="c0">&ldquo;&Auml;r n&aring;got vi m&aring;ste g&ouml;ra, f&ouml;r b&aring;das v&aring;r h&auml;lsa.&rdquo;</span></p><p class="c2"><span class="c0">&ldquo;Det vet jag inte.&rdquo; </span></p><p class="c2"><span class="c0">&ldquo;Har du haft fler dr&ouml;mmar?&rdquo;</span></p><p class="c2"><span class="c0">&ldquo;Jag trodde vi skulle g&aring;.&rdquo;</span></p><p class="c2"><span class="c0">&ldquo;Det ska vi. Dr&ouml;mtydning kan jag g&ouml;ra i s&ouml;mnen! Det h&auml;r &auml;r ingen konst.&rdquo;</span></p><p class="c2"><span class="c0">&ldquo;Jag dr&ouml;mde, yes, okej. Jag &auml;r i dr&ouml;mmen. Jag tr&auml;ffar en journalist, du vet hur det brukar g&aring;. </span></p><p class="c2"><span class="c0">&lsquo;Jag var p&aring; arkivet, offade ut lite grejer&rsquo; hon kn&auml;pper lite lojt med l&auml;pparna. </span></p><p class="c2"><span class="c0">&lsquo;Jaha, var det n&aring;t bra eller?&rsquo; man m&aring;ste spela med. </span></p><p class="c2"><span class="c0">&lsquo;L&aring;t oss s&auml;ga s&aring;h&auml;r: Jag jobbar p&aring; en liten grej med killarna fr&aring;n Fireside och Refused som jag tror kommer sl&aring;, ja, kanske till och med spr&auml;nga.&rsquo;</span></p><p class="c2"><span class="c0">&lsquo;&Auml;r det n&aring;t kn&auml;ck eller?&rsquo;</span></p><p class="c2"><span class="c0">&lsquo;&Auml;men, k&auml;ften.&rsquo;</span></p><p class="c2"><span class="c0">&lsquo;N&auml;, men det l&aring;ter ju bra? S&aring;nt d&auml;r k&auml;nns ju som det skriver sig sj&auml;lvt.&rsquo;</span></p><p class="c2"><span class="c0">&lsquo;Vi jobbar inte med automatisk skrift om du tror det.&rsquo;</span></p><p class="c2"><span class="c0">&lsquo;Jag vet inte om jag trodde det.&rsquo;</span></p><p class="c2"><span class="c0">&lsquo;F&ouml;rl&aring;t?&rsquo;</span></p><p class="c2"><span class="c0">&lsquo;Ja, visst, hur g&aring;r det d&aring;?&rsquo;</span></p><p class="c2"><span class="c0">&lsquo;Det &auml;r nice, de &auml;r faktiskt ganska delaktiga i skrivprocessen, beh&ouml;ver n&auml;stan inte skriva n&aring;got sj&auml;lv. Minns du grupparbeten?&rsquo;</span></p><p class="c2"><span class="c0">&lsquo;Har de g&aring;tt ur tiden?&rsquo;</span></p><p class="c2"><span class="c0">&lsquo;P&aring; tiden.&rsquo;</span></p><p class="c2"><span class="c0">&lsquo;Vad g&ouml;r du d&aring;?&rsquo;</span></p><p class="c2"><span class="c0">&lsquo;Jag f&ouml;rs&ouml;ker hitta en ram.&rsquo; Mitt synf&auml;lt flimrar i kanterna, du vet s&aring; som n&auml;r man har en migr&auml;n?</span></p><p class="c2"><span class="c0">&lsquo;Vad&aring;, s&aring; ni g&ouml;r den tillsammans?&rsquo;</span></p><p class="c2"><span class="c0">&lsquo;Inte alls. De g&ouml;r sin grej och jag g&ouml;r min.&rsquo;</span></p><p class="c2"><span class="c0">&lsquo;Men &auml;r det din artikel?&rsquo;</span></p><p class="c2"><span class="c0">&lsquo;Ja? Vems annars?&rsquo;</span></p><p class="c2"><span class="c0">&lsquo;Vems som helst?&rsquo;</span></p><p class="c2"><span class="c0">&lsquo;Jag antar det.&rsquo;</span></p><p class="c2"><span class="c0">&lsquo;Att det &auml;r din?&rsquo;</span></p><p class="c2"><span class="c0">&lsquo;Att det &auml;r allas.&rsquo;</span></p><p class="c2"><span class="c0">&lsquo;Att det &auml;r uppe i luften.&rsquo;</span></p><p class="c2"><span class="c0">&lsquo;Ja, det l&aring;ter bra.&rsquo; Sen f&ouml;rsvinner hon, eller om jag slutar se. Jag minns inte riktigt, har du n&aring;t eller?&rdquo; </span></p><p class="c2 c3"><span class="c0"></span></p><p class="c2"><span class="c0">Min psykoanalytiker har somnat p&aring; bardisken. Bartendern fr&aring;gar om han ska v&auml;cka honom n&auml;r jag g&aring;r. Jag kutar ut. Halvv&auml;gs &ouml;ver Hisingsbron vibrerar min telefon. Kanske &auml;r det n&aring;gon tidning som vill ha den? Eller n&aring;gon teater? Privatperson? Juridisk person? Persona non grata? </span></p><p class="c2 c3"><span class="c0"></span></p><p class="c2"><span class="c0">SMS fr&aring;n Nils: Ut i helgen? </span></p><p class="c2 c3"><span class="c0"></span></p><p class="c2"><span class="c1 c6 c4">Andra artiklar ex libris:</span></p><p class="c10"><span class="c1 c4">Nils Hagbergs </span><span class="c9 c1 c4"><a class="c5" href="https://www.google.com/url?q=https://gaffel.nu/artikel?%3D2025/wow-inferno&amp;sa=D&amp;source=editors&amp;ust=1767027444535997&amp;usg=AOvVaw2GO4JzUAesdei90ugnuvuN">Wow-trilogi</a></span></p><p class="c2"><span class="c1 c4">Ofelia Reveljs </span><span class="c9 c1 c4"><a class="c5" href="https://www.google.com/url?q=https://gaffel.nu/artikel?%3D2025/pl%25C3%25A5stra-om-indiebanden&amp;sa=D&amp;source=editors&amp;ust=1767027444536147&amp;usg=AOvVaw3qCWnD-y68Jkn8CxEn_LGi">Pl&aring;stra om indiebanden</a></span></p><p class="c10"><span class="c1 c4">AGC + Elias </span><span class="c1 c4">R&aring;gholms</span><span class="c1 c4">&nbsp;</span><span class="c1 c4 c9"><a class="c5" href="https://www.google.com/url?q=https://gaffel.nu/artikel?%3Dcasablanca-en-stat-i-en-stat&amp;sa=D&amp;source=editors&amp;ust=1767027444536302&amp;usg=AOvVaw2A4LQ6OLTbEJlNvWD-hJtS">Casablanca: En stat i en stat</a></span></p></body></html>
