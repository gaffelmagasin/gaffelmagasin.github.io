<html><head><meta content="text/html; charset=UTF-8" http-equiv="content-type"><style type="text/css">ol{margin:0;padding:0}table td,table th{padding:0}.c0{padding-top:0pt;padding-bottom:0pt;line-height:1.3;orphans:2;widows:2;text-align:left;height:11pt}.c3{padding-top:0pt;padding-bottom:0pt;line-height:1.3;orphans:2;widows:2;text-align:left}.c8{-webkit-text-decoration-skip:none;color:#1155cc;text-decoration:underline;text-decoration-skip-ink:none}.c1{vertical-align:baseline;font-size:12pt;font-family:"Times New Roman";font-weight:400}.c4{color:#000000;text-decoration:none;font-style:normal}.c5{font-size:12pt;font-weight:400;font-family:"Times New Roman"}.c6{color:#000000;text-decoration:none;font-style:italic}.c9{background-color:#ffffff;max-width:451.1pt;padding:71.3pt 73pt 80.9pt 71.9pt}.c2{color:inherit;text-decoration:inherit}.c7{font-style:italic}.title{padding-top:24pt;color:#000000;font-weight:700;font-size:36pt;padding-bottom:6pt;font-family:"Arial";line-height:1.15;page-break-after:avoid;orphans:2;widows:2;text-align:left}.subtitle{padding-top:18pt;color:#666666;font-size:24pt;padding-bottom:4pt;font-family:"Georgia";line-height:1.15;page-break-after:avoid;font-style:italic;orphans:2;widows:2;text-align:left}li{color:#000000;font-size:11pt;font-family:"Arial"}p{margin:0;color:#000000;font-size:11pt;font-family:"Arial"}h1{padding-top:24pt;color:#000000;font-weight:700;font-size:24pt;padding-bottom:6pt;font-family:"Arial";line-height:1.15;page-break-after:avoid;orphans:2;widows:2;text-align:left}h2{padding-top:18pt;color:#000000;font-weight:700;font-size:18pt;padding-bottom:4pt;font-family:"Arial";line-height:1.15;page-break-after:avoid;orphans:2;widows:2;text-align:left}h3{padding-top:14pt;color:#000000;font-weight:700;font-size:14pt;padding-bottom:4pt;font-family:"Arial";line-height:1.15;page-break-after:avoid;orphans:2;widows:2;text-align:left}h4{padding-top:12pt;color:#000000;font-weight:700;font-size:12pt;padding-bottom:2pt;font-family:"Arial";line-height:1.15;page-break-after:avoid;orphans:2;widows:2;text-align:left}h5{padding-top:11pt;color:#000000;font-weight:700;font-size:11pt;padding-bottom:2pt;font-family:"Arial";line-height:1.15;page-break-after:avoid;orphans:2;widows:2;text-align:left}h6{padding-top:10pt;color:#000000;font-weight:700;font-size:10pt;padding-bottom:2pt;font-family:"Arial";line-height:1.15;page-break-after:avoid;orphans:2;widows:2;text-align:left}</style></head><body class="c9 doc-content"><p class="c3"><span class="c1">Ni alla har sj&auml;lvfallet koll p&aring; den </span><span class="c1">arthurianska</span><span class="c1">&nbsp;myten och sv&auml;rdet i stenen och hela alltet. En historia som parafraseras och parodieras &auml;n idag. Den utvalde lyckas helt enkelt dra sv&auml;rdet ur stenen d&auml;r alla andra misslyckats och blir d&auml;rmed utn&auml;mnd till hj&auml;lte. Men t&auml;nk om sv&auml;rdet var ordinerat av staten och </span><span class="c1">tillskrivet</span><span class="c1 c4">&nbsp;dig vid din &aring;lderdom. T&auml;nk om det inte var ett sv&auml;rd utan ett mandat stavat KULTUR. T&auml;nk om du av gudomliga makter blev utvald till en annan sorts hj&auml;lte (tant) som sl&aring;ss mot en annan typ av drake (nedsk&auml;rningarna inom kultursektorn). Jag talar sj&auml;lvfallet om omvandlingen fr&aring;n m&auml;nniska till KULTURTANT. </span></p><p class="c0"><span class="c1 c4"></span></p><p class="c3"><span class="c1">L&aring;t oss dock l&auml;mna denna metamorfos f&ouml;r ett &ouml;gonblick och ist&auml;llet s&auml;tta fingret p&aring; </span><span class="c5">S</span><span class="c1">tockholmspulsen.</span><span class="c1">&nbsp;Oktober &auml;r h&auml;r och d&auml;rmed ocks&aring; teaterh&ouml;sten. Scenkonst &auml;r inne </span><span class="c5">&ndash; </span><span class="c1">i alla fall om man bor inom dr&auml;gligt avst&aring;nd fr&aring;n T-Centralen och &auml;r under 26 &aring;r. D&aring; kan man n&auml;mligen ta del av Dramatens &aring;rskort vilket g&ouml;r samtliga f&ouml;rest&auml;llningar n&auml;rap&aring; gratis. Ni kan nog h&auml;rleda att jag nu blivit &auml;nnu vidrigare (om s&aring; m&ouml;jligt) och nu s&auml;ger saker som: &ldquo;mmm ledig eftermiddag en s&ouml;ndag, ska vi se vad som g&aring;r p&aring; dramaten?&rdquo;. Allt som allt spenderar jag mycket tid </span><span class="c1 c7">at the theatre</span><span class="c1 c4">&nbsp;vilket, som alla vet, &auml;r kulturtantens f&auml;stning. </span></p><p class="c0"><span class="c1 c4"></span></p><p class="c3"><span class="c1">H&ouml;gst uppe i tornrummet (fem fucking trappor) p&aring; Dramaten m&ouml;ts jag av en omv&auml;lvande insikt (och utsikt). Det &auml;r inte bara sk&aring;despelarna som l&aring;tsas utan &auml;ven kulturtanten som sitter mitt emot mig. Vi sitter i en cirkel med sk&aring;despelarna st&aring;endes i mitten och tanten drar upp mobilen och b&ouml;rjar scrolla. Jag f&ouml;rst&aring;r pl&ouml;tsligt att vi &auml;r mer lika &auml;n man kan tro. Jag &auml;r h&auml;r f&ouml;r att jag &auml;r under 26 &aring;r och hon f&ouml;r hon &auml;r &ouml;ver 67 &aring;r, eller vad pensions&aring;ldern nu &auml;r (riktiga kulturtanter &auml;r alltid pension&auml;rer d&aring; fritid &auml;r en v&auml;sentlig del av</span><span class="c5">&nbsp;</span><span class="c1">arbetet). Hon vill inte vara h&auml;r, och denna pl&ouml;tsliga f&ouml;rst&aring;else chockar mig. H&auml;r har jag trott att kulturtanten alltid &auml;r gedigen och </span><span class="c1">h&aring;rresande h&auml;nf&ouml;rd</span><span class="c1">&nbsp;i sin relation till all konst. Att cellerna i kroppen l&aring;ngsamt byts ut fr&aring;n vanliga m&auml;nskliga till </span><span class="c1">kulturtant-celler</span><span class="c1 c4">&nbsp;tills hon &auml;r helt &auml;ndrad. Men att hon skulle spela en roll slog mig inte. </span></p><p class="c0"><span class="c1 c4"></span></p><p class="c3"><span class="c1">N&aring;gon m&aring;ste finansiera teatern, f&ouml;r ungdomen &auml;r fattig och staten &auml;r ointresserad. Min kulturtant p&aring; Dramaten har en plikt och hon &auml;r h&auml;r f&ouml;r att genomf&ouml;ra den, men vill hon vara h&auml;r? Det &auml;r fr&aring;gan ingen har t&auml;nkt p&aring; att st&auml;lla. N&auml;r jag v&auml;l &ouml;ppnat &ouml;gonen ser jag fler tecken &ouml;verallt. En gubbe (men ocks&aring; kulturtant </span><span class="c1 c7">in spirit</span><span class="c1">) sitter hela pj&auml;sen och h&aring;ller stenh&aring;rt i en Stephen King-bok, som han vid enstaka tillf&auml;llen bl&auml;ddrar igenom, redo att dyka in. M&aring;h&auml;nda &auml;nnu en ofrivillig hj&auml;lte inkallad till kriget mot </span><span class="c1">kulturapatin,</span><span class="c1">&nbsp;</span><span class="c1">v&auml;rnf&ouml;rpliktigad</span><span class="c1 c4">&nbsp;liksom sina andra pensionerade landsm&auml;n. </span></p><p class="c0"><span class="c1 c4"></span></p><p class="c3"><span class="c1">P&aring; en annan f&ouml;rest&auml;llning kollade tanten bredvid mig p&aring; Aftonbladet halva tiden. Hon </span><span class="c1">v&auml;ste</span><span class="c1">&nbsp;ocks&aring; kommentarer s&aring;som &ldquo;dynga&rdquo;, &ldquo;vidrigt&rdquo; och &ldquo;skamligt&rdquo; om pj&auml;sen. Trots detta stannade hon hela 2 timmar och 25 minuter (ingen paus). </span><span class="c1 c7">Varf&ouml;r?</span><span class="c1 c4">&nbsp;F&ouml;r hon hade en plikt att genomf&ouml;ra s&aring;klart, trots sitt storslagna och uppenbara lidande. </span></p><p class="c0"><span class="c1 c4"></span></p><p class="c3"><span class="c1">Men ta det lilla lugna nu innan du h&ouml;jer h&ouml;gaffeln mot Sveriges </span><span class="c1">stickf&ouml;reningar</span><span class="c1">&nbsp;och bokklubbar. Alla </span><span class="c1">kulturtanter</span><span class="c1">&nbsp;&auml;r inte </span><span class="c1 c7">posers</span><span class="c1">.</span><span class="c1">&nbsp;Det &auml;r en imponerande </span><span class="c1">h&auml;ngivelse</span><span class="c1">&nbsp;vi ser</span><span class="c5">&nbsp;</span><span class="c1">exempel p&aring; h&auml;r. N&auml;r en kaskad torra </span><span class="c1">tanthostningar</span><span class="c1">&nbsp;(annorlunda fr&aring;n ungdomliga </span><span class="c1">cigghostningar)</span><span class="c1">&nbsp;v&auml;ller &ouml;ver salongen k&auml;nner man sig pl&ouml;tsligt lugn; teatern &auml;r trygg i &auml;nnu ett &aring;r. Men kan n&aring;gon sn&auml;lla ber&auml;tta f&ouml;r den ofrivilliga kulturtanten att hon lika g&auml;rna kan g&aring; p&aring; bio? Och sluta v&auml;s &aring;t oskyldiga ungdomar. Jag har ett </span><span class="c1">egenintresse</span><span class="c1">&nbsp;h&auml;r </span><span class="c5">&ndash;</span><span class="c1">&nbsp;f&ouml;r n&auml;r jag fyller 88 och f&aring;r pensionera mig s&aring; m&aring;ste jag vara redo att rycka in. Jag m&aring;ste ocks&aring; g&aring; plus p&aring; &aring;rskortet s&aring; </span><span class="c5">om </span><span class="c1">n&aring;gon </span><span class="c5">&auml;r </span><span class="c1">ledig en s&ouml;ndagseftermiddag i stan</span><span class="c5">: </span><span class="c1 c4">ring mig.</span></p><p class="c0"><span class="c1 c4"></span></p><p class="c3"><span class="c1 c6">Andra artiklar som st&ouml;ttat kulturen:</span></p><p class="c3"><span class="c5 c7">Theodor Vogels </span><span class="c8 c5 c7"><a class="c2" href="https://www.google.com/url?q=https://gaffel.nu/artikel?%3Dthe-room&amp;sa=D&amp;source=editors&amp;ust=1760020040092164&amp;usg=AOvVaw158CFtMd3lzKhywT4ZFyRE">Om the room och den svenska biopubliken</a></span></p><p class="c3"><span class="c5 c7">AGC + Elias </span><span class="c5 c7">R&aring;gholms</span><span class="c5 c7">&nbsp;</span><span class="c5 c7 c8"><a class="c2" href="https://www.google.com/url?q=https://gaffel.nu/artikel?%3Dcasablanca-en-stat-i-en-stat&amp;sa=D&amp;source=editors&amp;ust=1760020040092515&amp;usg=AOvVaw24Knn-4OOfsLgtkjI61BQB">Casablanca: En stat i en stat</a></span></p><p class="c3"><span class="c5 c7">AGC:s </span><span class="c8 c5 c7"><a class="c2" href="https://www.google.com/url?q=https://gaffel.nu/artikel?%3Drecension-douglas-diamond&amp;sa=D&amp;source=editors&amp;ust=1760020040092679&amp;usg=AOvVaw3hQWLZ-y1ixyewK5ONpPqR">Recension: Douglas Diamond</a></span></p><p class="c0"><span class="c1 c6"></span></p></body></html>