<html><head><meta content="text/html; charset=UTF-8" http-equiv="content-type"><style type="text/css">ol{margin:0;padding:0}table td,table th{padding:0}.c3{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman";font-style:italic}.c2{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman";font-style:normal}.c0{padding-top:0pt;padding-bottom:0pt;line-height:1.15;orphans:2;widows:2;text-align:left}.c5{background-color:#ffffff;max-width:451.4pt;padding:72pt 72pt 72pt 72pt}.c4{font-style:italic}.c1{height:12pt}.title{padding-top:0pt;color:#000000;font-size:26pt;padding-bottom:3pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}.subtitle{padding-top:0pt;color:#666666;font-size:15pt;padding-bottom:16pt;font-family:"Arial";line-height:1.15;page-break-after:avoid;orphans:2;widows:2;text-align:left}li{color:#000000;font-size:12pt;font-family:"Times New Roman"}p{margin:0;color:#000000;font-size:12pt;font-family:"Times New Roman"}h1{padding-top:20pt;color:#000000;font-size:20pt;padding-bottom:6pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h2{padding-top:18pt;color:#000000;font-size:16pt;padding-bottom:6pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h3{padding-top:16pt;color:#434343;font-size:14pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h4{padding-top:14pt;color:#666666;font-size:12pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h5{padding-top:12pt;color:#666666;font-size:11pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h6{padding-top:12pt;color:#666666;font-size:11pt;padding-bottom:4pt;font-family:"Times New Roman";line-height:1.15;page-break-after:avoid;font-style:italic;orphans:2;widows:2;text-align:left}</style></head><body class="c5 doc-content"><p class="c0"><span>I v&auml;rldens &ouml;mt&aring;ligaste r&ouml;relse flyttar Fred Soila och hans vapendragare eller dokument&auml;rmakare Alec Gullstr&ouml;m Hughes bordet med kareokemaskinen. Allting ska st&aring; d&auml;r det st&aring;r nu, den minsta f&ouml;r&auml;ndringen tycks kunna bli ett haveri. De har tejpat fast sk&auml;rmen i bordet med maskeringstejp. &ldquo;Har du gaffatejp&rdquo;, &ldquo;Nej&rdquo;. Jag &auml;r tr&ouml;tt. Mina &ouml;gonlock lyder inte, de faller l&aring;ngsamt ner fast jag hissar upp dem g&aring;ng p&aring; g&aring;ng. P&aring; karaokemaskinen flashar fortfarande s&aring;ngtexter och den bl&aring;ggula Union Jack som ocks&aring; pryder EP:n </span><span class="c4">Clean up Your Act, Sunshine! </span><span>p&aring; ett </span><span class="c2">hypnotiskt s&ouml;vande vis. </span></p><p class="c0 c1"><span class="c2"></span></p><p class="c0"><span class="c2">&ndash; Jag gillar inte att soundchecka l&auml;nge, s&auml;ger Fred Soila och f&ouml;ljer med ut.</span></p><p class="c0 c1"><span class="c2"></span></p><p class="c0"><span>Han ber om en</span><span>&nbsp;cigg.</span><span>&nbsp;Fred Soila k&auml;nns som den typen av person som har ett specifikt m&auml;rke som han t&auml;nker &auml;r </span><span class="c4">hans</span><span class="c2">, men samtidigt inte s&aring; mycket att han kommer tacka nej till &ldquo;Paul Mall bl&aring;a korta tack, om ni har det&rdquo;. </span></p><p class="c0 c1"><span class="c2"></span></p><p class="c0"><span class="c2">&ndash; Hur l&auml;nge har du varit Fred Soila?</span></p><p class="c0 c1"><span class="c2"></span></p><p class="c0"><span class="c2">&ndash; Minst sex m&aring;nader nu.</span></p><p class="c0 c1"><span class="c2"></span></p><p class="c0"><span class="c2">&ndash; Vad &auml;r grejen med Storbritannien?</span></p><p class="c0 c1"><span class="c2"></span></p><p class="c0"><span class="c2">&ndash; F&ouml;rklara fr&aring;gan lite grann. </span></p><p class="c0 c1"><span class="c2"></span></p><p class="c0"><span class="c2">&ndash; Varf&ouml;r har du en Union Jack i sverigef&auml;rger?</span></p><p class="c0 c1"><span class="c2"></span></p><p class="c0"><span class="c2">&ndash; Jag k&auml;nner mig s&aring; himla sj&auml;lsligt kopplad till allt vad den platsen st&aring;r f&ouml;r. Jag &auml;ter mycket b&ouml;nor och tar d&aring;liga beslut, det g&ouml;r de med.</span></p><p class="c0 c1"><span class="c2"></span></p><p class="c0"><span class="c2">&ndash; &Auml;r du britt?</span></p><p class="c0 c1"><span class="c2"></span></p><p class="c0"><span class="c2">Jag g&auml;spar. Det &auml;r otrevligt. Jag f&ouml;rs&ouml;ker d&ouml;lja det genom att tvinga igen munnen vilket endast leder till att jag st&aring;r och grimascherar som ett f&aring;n.</span></p><p class="c0 c1"><span class="c2"></span></p><p class="c0"><span class="c2">&ndash; Inte i teorin, men i praktiken.</span></p><p class="c0 c1"><span class="c2"></span></p><p class="c0"><span class="c2">&ndash; N&auml;r du v&auml;l st&auml;ller upp i Mello. Vilken delt&auml;vling vill du vara med i?</span></p><p class="c0 c1"><span class="c2"></span></p><p class="c0"><span class="c2">&ndash; Link&ouml;ping k&auml;nns kul.</span></p><p class="c0 c1"><span class="c2"></span></p><p class="c0"><span class="c2">&ndash; Hur g&ouml;r du n&auml;r du b&ouml;rjar p&aring; en l&aring;t?</span></p><p class="c0 c1"><span class="c2"></span></p><p class="c0"><span class="c2">&ndash; Jo, det &auml;r alltid s&aring; h&auml;r att jag antingen kommer p&aring; en textrad, en melodi eller en ackordf&ouml;ljd. Och sen s&aring; spelar jag den och s&aring; kombinerar jag dem, som ett geni. D&auml;r har vi det. O s&aring; blir det en l&aring;t.</span></p><p class="c0 c1"><span class="c2"></span></p><p class="c0"><span class="c2">Ironi. Typiskt musiker, jag kontrar med n&aring;gonting jag vet att han bryr sig om: text.</span></p><p class="c0 c1"><span class="c2"></span></p><p class="c0"><span class="c2">&ndash; Men n&auml;r du skriver texten?</span></p><p class="c0 c1"><span class="c2"></span></p><p class="c0"><span class="c2">&ndash; Jag skulle s&auml;ga att jag &auml;r en samlare, s&aring; jag samlar p&aring; observationer. Konstant. Jag tittar p&aring; folk. Jag &auml;r v&auml;ldigt, vad heter det, &auml;r jag n&auml;rsynt om jag ser bra p&aring; n&auml;ra h&aring;ll. </span></p><p class="c0 c1"><span class="c2"></span></p><p class="c0"><span class="c2">&ndash; Jo, s&aring; &auml;r det va?</span></p><p class="c0 c1"><span class="c2"></span></p><p class="c0"><span class="c2">&ndash; Jag ser bara p&aring; v&auml;ldigt n&auml;ra h&aring;ll och d&aring; blir det v&auml;ldigt sm&aring; detaljer.</span></p><p class="c0 c1"><span class="c2"></span></p><p class="c0"><span>Nu sviktar benen lite ocks&aring;. Vem &auml;r det som g&ouml;r s&aring; h&auml;r mot mig? Kult? Kanske har de f&aring;tt tag p&aring; en s&aring;n d&auml;r </span><span>ljudpistol</span><span class="c2">&nbsp;som underr&auml;ttelsetj&auml;nster har och s&auml;nder s&ouml;vande v&aring;gl&auml;ngder rakt mot mig, finns ens s&aring;dana? </span></p><p class="c0 c1"><span class="c2"></span></p><p class="c0"><span class="c2">&ndash; Hur uppt&auml;ckte du den d&auml;r grejen du g&ouml;r med h&auml;nderna?</span></p><p class="c0 c1"><span class="c2"></span></p><p class="c0"><span class="c2">Jag gestikulerar.</span></p><p class="c0 c1"><span class="c2"></span></p><p class="c0"><span class="c2">&ndash; Mitt s&auml;tt att bli totalt n&auml;rvarande, tror jag. Att jag liksom det som att jag h&aring;ller upp spegel mot mig sj&auml;lv. Grejen &auml;r att alla g&ouml;r s&aring; h&auml;r:</span></p><p class="c0 c1"><span class="c2"></span></p><p class="c0"><span class="c2">Fred gestikulerar.</span></p><p class="c0 c1"><span class="c2"></span></p><p class="c0"><span class="c2">&ndash;Men hela grejen har en r&ouml;relse innan. Som att jag kastar upp bollen i luften.</span></p><p class="c0 c1"><span class="c2"></span></p><p class="c0"><span>I &ouml;gonvr&aring;n ser jag honom, min bekanta John Blund i sin dumma m&ouml;ssa. Jag har m&ouml;tt honom ett antal g&aring;nger, han h&auml;nger mycket p&aring; </span><span>jazzjam som jag hamnar p&aring;,</span><span>&nbsp;senast jag s&aring;g honom var p&aring; Geordie </span><span>Greep</span><span class="c2">&nbsp;i somras n&auml;r jag somnade halvt h&auml;ngande &ouml;ver st&auml;ngslet. Av uppenbara sk&auml;l undviker jag honom, vilket han s&auml;kert tar illa upp av. Den h&auml;r tr&ouml;ttheten &auml;r antagligen h&auml;mnd f&ouml;r i tisdags n&auml;r jag l&aring;g vaken och h&ouml;rde av mig till honom f&ouml;r en g&aring;ngs skull.</span></p><p class="c0 c1"><span class="c2"></span></p><p class="c0"><span class="c2">&ndash; Vem tror du blir Stockholms n&auml;sta crooner, Douglas Diamond eller Karl WS?</span></p><p class="c0 c1"><span class="c2"></span></p><p class="c0"><span class="c2">&ndash; Douglas Diamond, han &auml;r b&auml;st i hela Sverige. </span></p><p class="c0 c1"><span class="c2"></span></p><p class="c0"><span class="c2">John Blund st&aring;r kvar och flinar, jag f&ouml;rs&ouml;ker vinka bort honom, f&aring; honom att f&ouml;rst&aring; att det &auml;r ol&auml;gligt just nu.</span></p><p class="c0 c1"><span class="c2"></span></p><p class="c0"><span class="c2">&ndash; &Auml;r du n&ouml;jd med EP:n?</span></p><p class="c0 c1"><span class="c2"></span></p><p class="c0"><span class="c2">&ndash; Verkligen. Men det &auml;r konstigt att sl&auml;ppa l&aring;tar nu f&ouml;r man vet inte om n&aring;gon lyssnar, jag &auml;r med p&aring; alla spellistor och jag vet inte riktigt vad det betyder. Man vet inte om det &auml;r riktiga m&auml;nniskor eller typ hundar och robotar.</span></p><p class="c0 c1"><span class="c2"></span></p><p class="c0"><span class="c2">&ndash; Folk som somnar till det?</span></p><p class="c0 c1"><span class="c2"></span></p><p class="c0"><span class="c2">&ndash; Jag har h&ouml;rt [konstpaus] att det finns folk som har airpodsen i dygnet runt och d&aring; fattar man att min musik g&aring;r i folks slummer. </span></p><p class="c0 c1"><span class="c2"></span></p><p class="c0"><span class="c2">&ndash; &Auml;r det inte d&auml;r du vill vara, i det undermedvetna?</span></p><p class="c0 c1"><span class="c2"></span></p><p class="c0"><span>&ndash; Konstigt nog ja. Jag vill bli som </span><span>luft, finnas</span><span class="c2">&nbsp;&ouml;verallt.</span></p><p class="c0 c1"><span class="c2"></span></p><p class="c0"><span>Allt det h&auml;r snacket om s&ouml;mn hj&auml;lper inte, jag g&auml;spar igen, den h&auml;r g&aring;ngen &auml;nnu </span><span>otrevligare.</span><span class="c2">&nbsp;John Blunds blick &auml;r oundvikligt p&aring;frestande. Med all min kraft st&auml;ller jag en klyschig standardfr&aring;ga.</span></p><p class="c0 c1"><span class="c2"></span></p><p class="c0"><span class="c2">&ndash; Vad h&auml;nder nu d&aring;?</span></p><p class="c0 c1"><span class="c2"></span></p><p class="c0"><span>&ndash; Nu ska jag spela </span><span>p&aring; kanske Sveriges</span><span class="c2">&nbsp;b&auml;sta tidnings releasefest. Och det &auml;r det som h&auml;nder. </span></p><p class="c0 c1"><span class="c2"></span></p><p class="c0"><span class="c2">Sn&auml;llt sagt, John Blund verkar ha gett sig och dragit vidare, antagligen till Disets n&auml;sta spelning eller till n&aring;gon marxistisk studiecirkel. Med min &aring;tervunna pigghet m&auml;ktar jag med en kontring av alla sn&auml;llheter.</span></p><p class="c0 c1"><span class="c2"></span></p><p class="c0"><span class="c2">&ndash; Sveriges b&auml;sta tidning &auml;r Amelia. </span></p><p class="c0 c1"><span class="c2"></span></p><p class="c0"><span class="c2">Snyggt, ironiskt, coolt sagt. B&auml;st att f&ouml;lja upp det.</span></p><p class="c0 c1"><span class="c2"></span></p><p class="c0"><span class="c2">&ndash; Har du inga fr&aring;gor till mig?</span></p><p class="c0 c1"><span class="c2"></span></p><p class="c0"><span class="c2">&ndash; Har du hittat hur man anv&auml;nder ordet &ldquo;h&auml;leri&rdquo; som verb?</span></p><p class="c0 c1"><span class="c2"></span></p><p class="c0"><span class="c2">&ndash; N&auml;.</span></p><p class="c0 c1"><span class="c2"></span></p><p class="c0"><span class="c2">&ndash; Jag blev j&auml;vligt chockad &ouml;ver att jag heller inte fattade hur man ska s&auml;ga-</span></p><p class="c0 c1"><span class="c2"></span></p><p class="c0"><span class="c2">&ndash; &ldquo;S&aring;lt st&ouml;ldgods&rdquo; f&aring;r man v&auml;l s&auml;ga.</span></p><p class="c0 c1"><span class="c2"></span></p><p class="c0"><span class="c2">&ndash; H&auml;leria? H&auml;lereja?</span></p><p class="c0 c1"><span class="c2"></span></p><p class="c0"><span class="c2">&ndash; Koppleri s&aring; kopplar man. Man h&auml;lar v&auml;l.</span></p><p class="c0 c1"><span class="c2"></span></p><p class="c0"><span class="c3">Fred Soila spelar p&aring;:</span></p><p class="c0"><span class="c3">Gaffel magasins releasefest 6/12 vilket redan har varit. </span></p><p class="c0"><span class="c3">Patricia i Stockholm 27/2 2026.</span></p><p class="c0 c1"><span class="c3"></span></p></body></html>