<html><head><meta content="text/html; charset=UTF-8" http-equiv="content-type"><style type="text/css">ol{margin:0;padding:0}table td,table th{padding:0}.c0{background-color:#ffffff;color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman";font-style:normal}.c2{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman";font-style:italic}.c5{margin-left:2.2pt;padding-top:0pt;padding-bottom:0pt;line-height:1.3;text-align:left;margin-right:1.5pt;height:11pt}.c1{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman";font-style:normal}.c6{margin-left:2.2pt;padding-top:0pt;padding-bottom:0pt;line-height:1.3;text-align:left;margin-right:0.5pt}.c9{margin-left:2.2pt;padding-top:0pt;padding-bottom:0pt;line-height:1.3;text-align:left;margin-right:1.5pt}.c8{padding-top:0pt;padding-bottom:0pt;line-height:1.3;text-align:left;height:11pt}.c12{margin-left:2.2pt;padding-top:0pt;padding-bottom:0pt;line-height:1.3;text-align:left}.c3{font-size:12pt;font-family:"Times New Roman";font-style:italic;font-weight:400}.c13{padding-top:0pt;padding-bottom:0pt;line-height:1.3;text-align:left}.c7{-webkit-text-decoration-skip:none;color:#1155cc;text-decoration:underline;text-decoration-skip-ink:none}.c4{font-size:12pt;font-weight:400;font-family:"Times New Roman"}.c14{background-color:#ffffff;max-width:453.9pt;padding:71.5pt 71.3pt 106.2pt 70.8pt}.c17{margin-left:2.2pt;margin-right:2.2pt}.c10{background-color:#ffffff;color:#1f1f1f}.c11{color:inherit;text-decoration:inherit}.c18{text-decoration:none;vertical-align:baseline}.c16{background-color:#ffffff}.c15{height:11pt}.c19{margin-right:2.2pt}.title{padding-top:24pt;color:#000000;font-weight:700;font-size:36pt;padding-bottom:6pt;font-family:"Arial";line-height:1.15;page-break-after:avoid;orphans:2;widows:2;text-align:left}.subtitle{padding-top:18pt;color:#666666;font-size:24pt;padding-bottom:4pt;font-family:"Georgia";line-height:1.15;page-break-after:avoid;font-style:italic;orphans:2;widows:2;text-align:left}li{color:#000000;font-size:11pt;font-family:"Arial"}p{margin:0;color:#000000;font-size:11pt;font-family:"Arial"}h1{padding-top:24pt;color:#000000;font-weight:700;font-size:24pt;padding-bottom:6pt;font-family:"Arial";line-height:1.15;page-break-after:avoid;orphans:2;widows:2;text-align:left}h2{padding-top:18pt;color:#000000;font-weight:700;font-size:18pt;padding-bottom:4pt;font-family:"Arial";line-height:1.15;page-break-after:avoid;orphans:2;widows:2;text-align:left}h3{padding-top:14pt;color:#000000;font-weight:700;font-size:14pt;padding-bottom:4pt;font-family:"Arial";line-height:1.15;page-break-after:avoid;orphans:2;widows:2;text-align:left}h4{padding-top:12pt;color:#000000;font-weight:700;font-size:12pt;padding-bottom:2pt;font-family:"Arial";line-height:1.15;page-break-after:avoid;orphans:2;widows:2;text-align:left}h5{padding-top:11pt;color:#000000;font-weight:700;font-size:11pt;padding-bottom:2pt;font-family:"Arial";line-height:1.15;page-break-after:avoid;orphans:2;widows:2;text-align:left}h6{padding-top:10pt;color:#000000;font-weight:700;font-size:10pt;padding-bottom:2pt;font-family:"Arial";line-height:1.15;page-break-after:avoid;orphans:2;widows:2;text-align:left}</style></head><body class="c14 doc-content"><p class="c9"><span class="c1">Den h&auml;r kunskapen &auml;r en b&ouml;rda ni alla s&auml;kerligen vill leva utan, men pl&aring;stret m&aring;ste helt enkelt rivas av: det finns en ok&auml;nd tangeringspunkt mellan indiebanden, en varig s&aring;dan. N&auml;r den insikten slog mig stod jag ensam i en kr&auml;ngande folkmassa. Utanf&ouml;r lokalen: en sjunkande vintertr&ouml;tt sol och ett gyllene S&ouml;dermalm. Men d&auml;r inne var det m&ouml;rkt och raderna </span><span class="c3">&rdquo;</span><span class="c2">kan vi f&ouml;rlita oss p&aring; att tiden / l&auml;ker alla s&aring;r</span><span class="c3">&rdquo;</span><span class="c2">&nbsp;</span><span class="c1">ekade &ouml;ver den engagerade publiken. </span><span class="c4">&rdquo;</span><span class="c1">Vem s&aring;rade er?</span><span class="c4">&rdquo;</span><span class="c1">&nbsp;t&auml;nkte jag d&aring;, stillast&aring;ende och gr&ouml;n i ansiktet av bakfylla. Medan jag funderade fortsatte gossarna vildsint spela p&aring; scenen (band: nektar). </span><span class="c1">Tid</span><span class="c1">&nbsp;passerade och bakfyllan stegrades, n&auml;r det pl&ouml;tsligt h&auml;nde igen </span><span class="c3">&rdquo;</span><span class="c2">L&auml;ker</span><span class="c2">&nbsp;tiden alla s&aring;r?</span><span class="c3">&rdquo;</span><span class="c2">. </span><span class="c1">Och igen </span><span class="c3">&rdquo;</span><span class="c2">Blev till skav som gav mig s&aring;r</span><span class="c4">&rdquo;</span><span class="c1">. Och sen IGEN (nej det var allt, skoja). Men vad var det som p&aring;gick?</span></p><p class="c5"><span class="c1"></span></p><p class="c9"><span class="c1">Jag f&ouml;rs&ouml;kte gl&ouml;mma tanken. Det h&auml;r m&aring;ste vara d&aring;lig emotionell propaganda. Lyssna inte p&aring; m&auml;n som sjunger ledsna s&aring;nger; de m&aring;r d&aring;ligt av en anledning. Men n&auml;r Svart Rid&aring; gick p&aring; f&ouml;r att k&ouml;ra (nektar var inte </span><span class="c2">headliners </span><span class="c1">p&aring; den tiden) d&aring;nade </span><span class="c3">&rdquo;</span><span class="c2">Du &auml;r f&ouml;rsvunnen &auml;n / Har skrapat upp alla s&aring;ren</span><span class="c3">&rdquo;</span><span class="c2">&nbsp;</span><span class="c1">genom lokalen. Mer s&aring;r. Var kommer alla dessa s&aring;r fr&aring;n.</span></p><p class="c5"><span class="c1"></span></p><p class="c6"><span class="c1">En obest&auml;md tid senare st&aring;r jag i k&ouml;ket och diskar, lyssnar oskyldigt p&aring; radio, ovetande om vad som &auml;r p&aring; v&auml;g. S&aring; sk&auml;r en rad </span><span class="c1">igenom</span><span class="c1">&nbsp;min lugna eftermiddag och jag h&ouml;r Terra sjunga </span><span class="c3 c10">&rdquo;</span><span class="c3 c10 c18">Och s&aring; slicka</span><span class="c2 c16">r man s&aring;ren.</span><span class="c3 c16">&rdquo;</span><span class="c0">&nbsp;Jag stelnar till och tittar mig</span><span class="c1">&nbsp;</span><span class="c0">misst&auml;nksamt omkring, kan jag ha h&ouml;rt r&auml;tt? Pr&ouml;vande hugger jag en gaffel i</span><span class="c1">&nbsp;</span><span class="c0">handen f&ouml;r att kontrollera ifall jag dr&ouml;mmer. Men d&aring; har ju jag pl&ouml;tsligt ocks&aring; ett</span><span class="c1">&nbsp;</span><span class="c0">s&aring;r, kommer jag bli rekryterad till ett band nu?</span></p><p class="c6 c15"><span class="c1"></span></p><p class="c12 c19"><span class="c1">Jag blir paranoid, lyssnar endast p&aring; instrumental jazz och bl&auml;nger p&aring; m&auml;n i randiga Polarn O.</span><span class="c4">&nbsp;P</span><span class="c1">yret tr&ouml;jor. Fr&aring;n en hemlig k&auml;lla f&aring;r jag h&ouml;ra att </span><span class="c4">Diset</span><span class="c4">&nbsp;</span><span class="c1">ocks&aring; tydligen har s&aring;r som de slickar p&aring;. S&aring;ren &auml;r &ouml;verallt. Jag k&auml;nner mig jagad. S&aring; sl&auml;pper Debaser att de i december &auml;r glada att v&auml;lkomna </span><span class="c0">Fanny </span><span class="c0">Avonne</span><span class="c0">&nbsp;(inte ett</span><span class="c1">&nbsp;</span><span class="c0">band men &Auml;ND&Aring;) </span><span class="c1">med sin nya singel. Ja, gissa: </span><span class="c2">Tiden l&auml;ker alla s&aring;r</span><span class="c1">. Jag sl&aring;r n&auml;ven i bordet, bankar huvudet i bordet. Bordet bankar b&auml;nken i mig.</span></p><p class="c8 c17"><span class="c1"></span></p><p class="c12"><span class="c1">S&aring; det visar sig att </span><span class="c4">&rdquo;</span><span class="c1">indie</span><span class="c4">&rdquo;</span><span class="c1">&nbsp;inte &auml;r en genre utan n&aring;gon form av sammansv&auml;rjning, ute efter </span><span class="c1">specifikt</span><span class="c1">&nbsp;mig. Som salt i mina mentala s&aring;r verkar ingen ha insett detta. Att alla verkar ha dessa sv&aring;righeter, </span><span class="c1">s&aring;righeter.</span><span class="c1">&nbsp;N&aring;gonstans i mitt jagade tillst&aring;nd hamnar jag dock i en k&auml;nsla av motvillig acceptans. F&ouml;r vad &auml;r egentligen en genre f&ouml;rutom etablerade konventioner; vad &auml;r punken utan staten och kapitalet, countrymusiken utan whiskey och bl&aring;&ouml;gda kvinnor? N&auml;r jag lyssnar genom nya </span><span class="c4">N</span><span class="c1">ektaralbumet</span><span class="c1">&nbsp;och de sjunger </span><span class="c3">&rdquo;</span><span class="c2">riv upp stygnen s&aring; det k&auml;nns</span><span class="c3">&rdquo;</span><span class="c2">&nbsp;</span><span class="c1">&auml;r jag inte chockad l&auml;ngre. Det k&auml;nns r&auml;tt. Vad &auml;r indiebandet utan sina s&aring;r?</span></p><p class="c8"><span class="c1"></span></p><p class="c13"><span class="c2">Andra artiklar vars titel &auml;r 20 tecken exklusive blanksteg:</span></p><p class="c13"><span class="c3">Vilgot Anderssons </span><span class="c3 c7"><a class="c11" href="https://www.google.com/url?q=https://gaffel.nu/artikel?%3D2025/cos-n%25C3%25A4ktergal-p%25C3%25A5-lokal&amp;sa=D&amp;source=editors&amp;ust=1764768693023505&amp;usg=AOvVaw1wAGlTlpB_gabvqUDLoyOD">C&amp;S: N&auml;ktergal p&aring; lokal</a></span></p><p class="c13"><span class="c3">Gaffels </span><span class="c3 c7"><a class="c11" href="https://www.google.com/url?q=https://gaffel.nu/artikel?%3Dinne-ute-apr-25&amp;sa=D&amp;source=editors&amp;ust=1764768693023695&amp;usg=AOvVaw1hlDW3xG7FbddlqSqjjeJk">Inne-ute-listan April</a></span></p><p class="c13"><span class="c3">Theodor Vogels </span><span class="c3 c7"><a class="c11" href="https://www.google.com/url?q=https://gaffel.nu/artikel?%3Dv%25C3%25A5gm%25C3%25A4staren&amp;sa=D&amp;source=editors&amp;ust=1764768693023889&amp;usg=AOvVaw2Q3FHcArDSUiv27l_KsNCO">V&aring;gm&auml;staren, om radion</a></span></p></body></html>