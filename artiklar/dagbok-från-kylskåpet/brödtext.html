<html><head><meta content="text/html; charset=UTF-8" http-equiv="content-type"><style type="text/css">ol{margin:0;padding:0}table td,table th{padding:0}.c0{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman";font-style:normal}.c4{margin-left:21.3pt;padding-top:0pt;padding-bottom:0pt;line-height:1.3;orphans:2;widows:2;text-align:left}.c8{padding-top:0pt;padding-bottom:0pt;line-height:1.1500000000000001;orphans:2;widows:2;text-align:left;height:11pt}.c5{color:#000000;font-weight:700;text-decoration:none;vertical-align:baseline;font-size:12pt;font-family:"Arial";font-style:normal}.c14{color:#000000;font-weight:700;text-decoration:none;vertical-align:baseline;font-size:10pt;font-family:"Arial";font-style:normal}.c10{color:#000000;font-weight:400;text-decoration:none;vertical-align:baseline;font-size:11pt;font-family:"Arial";font-style:normal}.c1{padding-top:0pt;padding-bottom:0pt;line-height:1.3;orphans:2;widows:2;text-align:left;height:11pt}.c9{color:#000000;font-weight:400;text-decoration:none;vertical-align:baseline;font-size:11pt;font-family:"Times New Roman"}.c12{padding-top:0pt;padding-bottom:0pt;line-height:1.15;orphans:2;widows:2;text-align:left}.c13{padding-top:0pt;padding-bottom:0pt;line-height:1.3;orphans:2;widows:2;text-align:center}.c18{padding-top:0pt;padding-bottom:0pt;line-height:1.0;orphans:2;widows:2;text-align:left}.c6{padding-top:0pt;padding-bottom:0pt;line-height:1.3;orphans:2;widows:2;text-align:left}.c11{-webkit-text-decoration-skip:none;color:#1155cc;text-decoration:underline;text-decoration-skip-ink:none}.c2{font-size:12pt;font-family:"Times New Roman";font-weight:400}.c15{color:#000000;text-decoration:none;vertical-align:baseline}.c16{background-color:#ffffff;max-width:451.5pt;padding:72pt 72pt 72pt 72pt}.c3{color:inherit;text-decoration:inherit}.c19{font-size:12pt;font-weight:700}.c17{font-style:normal}.c7{font-style:italic}.title{padding-top:0pt;color:#000000;font-size:26pt;padding-bottom:3pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}.subtitle{padding-top:0pt;color:#666666;font-size:15pt;padding-bottom:16pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}li{color:#000000;font-size:11pt;font-family:"Arial"}p{margin:0;color:#000000;font-size:11pt;font-family:"Arial"}h1{padding-top:20pt;color:#000000;font-size:20pt;padding-bottom:6pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h2{padding-top:18pt;color:#000000;font-size:16pt;padding-bottom:6pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h3{padding-top:16pt;color:#434343;font-size:14pt;padding-bottom:4pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h4{padding-top:14pt;color:#666666;font-size:12pt;padding-bottom:4pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h5{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h6{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.1500000000000001;page-break-after:avoid;font-style:italic;orphans:2;widows:2;text-align:left}</style></head><body class="c16 doc-content"><p class="c6"><span class="c2">Det k&auml;nns som mer och mer av min tid numera tas upp av fr&aring;gan: &ldquo;Vad ska jag &auml;ta till lunch idag?&rdquo; Jag st&aring;r s&aring; ofta inf&ouml;r det tomma kylsk&aring;pet med en paff, l&auml;tt irriterad och hungrig blick. Betraktar hyllorna och deras oheliga grupper av konserver, s&aring;ser och gamla gr&ouml;nsaker. Allt medan ett m&ouml;rker dras &ouml;ver mig. I </span><span class="c2">s&aring;nna</span><span class="c2">&nbsp;stunder &auml;r det l&auml;tt att ge upp. Sl&ouml;sa pengar p&aring; en alldeles f&ouml;r dyr kebabtallrik eller k&auml;ka en kn&auml;ckemacka med ost, en dyster och </span><span class="c2">otillfredst&auml;llande</span><span class="c0">&nbsp;lunch om du fr&aring;gar mig. Det hela hj&auml;lps inte heller av att jag fullkomligt saknar talang i k&ouml;ket och &auml;r helt ointresserad av matlagning.</span></p><p class="c1"><span class="c0"></span></p><p class="c6"><span class="c2">Men den senaste tiden har varit speciellt illa och lyxen att l&auml;gga pengar p&aring; en kebab k&auml;nns lika fj&auml;rran som att bestiga Mount Everest p&aring; styltor. Nu under h&ouml;sten har mina krogbes&ouml;k blivit fler och fler, detsamma med t&aring;gresorna och dessutom st&aring;r julen inf&ouml;r d&ouml;rren. Det hela hj&auml;lptes inte av den stora nyheten att Sveriges kanske st&ouml;rsta rockband genom alla tider, Kent, skulle &aring;terf&ouml;renas. Ett bud som mottogs med b&aring;de jubel, klagorop och en sm&auml;rre storm av artiklar och &aring;sikter. Mitt i denna storm fl&ouml;g en annan &aring;terf&ouml;rening under radarn; den av </span><span class="c2">parodibandet</span><span class="c2">&nbsp;Knuts.</span><span class="c2">&nbsp;F&ouml;r </span><span class="c2">oinsatta</span><span class="c2">&nbsp;var detta ett projekt av humorgruppen Varanteatern, som sl&auml;ppte ett f&aring;tal </span><span class="c2">Kentparodil&aring;tar</span><span class="c2">&nbsp;under namnet &ldquo;Knut&rdquo; under tidiga 2000-talet. Bland annat l&aring;tarna </span><span class="c2 c7">Rakar mig</span><span class="c2">&nbsp;och </span><span class="c2 c7">Kylsk&aring;p</span><span class="c2">. Varav den senare har kommit att bli en slags signaturmelodi f&ouml;r mitt eviga </span><span class="c2">lunchproblem.</span></p><p class="c1"><span class="c0"></span></p><p class="c13"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 410.55px; height: 408.50px;"><img alt="" src="images/image2.png" style="width: 410.55px; height: 408.50px; margin-left: 0.00px; margin-top: 0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c13"><span class="c7 c9">Omslaget till albumet Kylsk&aring;p av Knut.</span></p><p class="c1"><span class="c0"></span></p><p class="c6"><span class="c0">H&auml;r f&ouml;ljer ett citat fr&aring;n refr&auml;ngen:</span></p><p class="c1"><span class="c0"></span></p><p class="c4"><span class="c2 c15 c7">&ldquo;Ingenting kvar, av resterna vi &aring;t, ig&aring;r</span></p><p class="c4"><span class="c2 c15 c7">Ingenting kvar, av resterna vi &aring;t, vi tv&aring;</span></p><p class="c4"><span class="c2 c7 c15">Nej, ingenting &auml;r kvar</span></p><p class="c4"><span class="c2 c7">Idag fr&aring;n ig&aring;r&rdquo;</span></p><p class="c1"><span class="c0"></span></p><p class="c6"><span class="c2">Och vad &auml;r d&aring; l&ouml;sningen p&aring; detta problem? Det finns </span><span class="c2">s&auml;kerligen</span><span class="c0">&nbsp;flera fyndiga svar men jag ska bara redovisa f&ouml;r ett. Min senaste uppt&auml;ckt i jakten p&aring; de b&auml;sta lunch l&ouml;sningarna &auml;r b&ouml;nsalladen. Visst hade jag kunnat s&auml;ga enbart sallad men jag tycker att b&ouml;nan &auml;r en allt f&ouml;r ofta f&ouml;rbisedd ingrediens. B&ouml;nor &auml;r f&ouml;r det f&ouml;rsta billiga. K&ouml;per man exempelvis ett paket vita b&ouml;nor s&aring; beh&ouml;ver det inte kosta mer &auml;n 12 kr (sjukt billigt med tanke p&aring; det paketets n&auml;rmast o&auml;ndliga m&ouml;jligheter i k&ouml;ket). Tar man dem tillsammans med andra billiga ingredienser kan man enkelt, utan n&aring;gon riktig matlagning, g&ouml;ra en god sallad. </span></p><p class="c1"><span class="c0"></span></p><p class="c13"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 707.32px; height: 471.22px;"><img alt="" src="images/image1.png" style="width: 707.32px; height: 471.22px; margin-left: 0.00px; margin-top: 0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c13"><span class="c9 c17">En b&ouml;nsallad.</span></p><p class="c1"><span class="c0"></span></p><p class="c6"><span class="c2">F&ouml;r er m&aring;na om er h&auml;lsa kan jag gl&auml;dja er med att b&ouml;nor &auml;r fyllda av n&auml;ring. De &auml;r bland de mest j&auml;rnrika gr&ouml;nsakerna och inneh&aring;ller ocks&aring; andra mineral&auml;mnen som kalcium, och B-vitaminer, fibrer och kolhydrater. Dessutom &auml;r de fyllda med </span><span class="c2">massvis</span><span class="c2">&nbsp;av protein. Genom historien har det &auml;ven talats om b&ouml;nans mystiska krafter. Under antiken p&aring;stod Pythagoreerna att &nbsp;b&ouml;nan, n&auml;rmare best&auml;mt </span><span class="c2">favab&ouml;nan,</span><span class="c2">&nbsp;var ett k&auml;rl f&ouml;r de d&ouml;das sj&auml;lar. F&ouml;r </span><span class="c2">Aztekerna</span><span class="c0">&nbsp;var b&ouml;nan en viktig ingrediens under ceremoniella h&ouml;gtider. &Ouml;verallt i v&auml;rlden har olika kulturer under alla tider b&aring;de &auml;tit och haft myter kring b&ouml;nor s&aring; n&aring;gon kraft b&ouml;r de ju besitta. </span></p><p class="c1"><span class="c0"></span></p><p class="c6"><span class="c2">Som jag n&auml;mnt tidigare finns det s&auml;kert otroligt m&aring;nga l&ouml;sningar f&ouml;r en billig och enkel lunch och vi p&aring; redaktionen tar g&auml;rna del av </span><span class="c2">Era</span><span class="c2">&nbsp;l&ouml;sningar. S&aring; om ni har n&aring;gra bra recept f&aring;r ni g&auml;rna kontakta oss via mejl: </span><span class="c2 c11"><a class="c3" href="mailto:gaffel.magasin@gmail.com">gaffel.magasin@gmail.com</a></span><span class="c0">, eller genom n&aring;gon av v&aring;ra sociala medier. (Redaktionens anm&auml;rkning: Elias R&aring;gholm talar f&ouml;r sig sj&auml;lv, vi andra p&aring; redaktionen vet hur man lagar mat och beh&ouml;ver inga tips.)</span></p><p class="c1"><span class="c0"></span></p><p class="c6"><span class="c2 c15 c7">Andra artiklar som man ocks&aring; kan l&auml;sa om man &auml;r p&aring; hum&ouml;r:</span></p><p class="c12"><span class="c2 c7">Nils Hagbergs </span><span class="c11 c2"><a class="c3" href="https://www.google.com/url?q=https://gaffel.nu/artikel?%3Djackan-den-moderna-m%25C3%25A4nniskans-bil&amp;sa=D&amp;source=editors&amp;ust=1730550612295910&amp;usg=AOvVaw2h0S1tvGf-HKggjFKLW8zH">Jackan, eller den moderna m&auml;nniskans bil</a></span></p><p class="c18"><span class="c2 c7">Love Wickelgren </span><span class="c2 c7">Svensbys</span><span class="c2 c7">&nbsp;</span><span class="c11 c2 c7"><a class="c3" href="https://www.google.com/url?q=https://gaffel.nu/artikel?%3Datt-g%25C3%25A5-vilse&amp;sa=D&amp;source=editors&amp;ust=1730550612296379&amp;usg=AOvVaw3uFeqkF-cPhM_hdbgmU1Vj">Att g&aring; vilse</a></span></p><p class="c6"><span class="c2 c7">Theodor Vogels </span><span class="c11 c2 c7"><a class="c3" href="https://www.google.com/url?q=https://gaffel.nu/artikel?%3Dom-medelklassens-semestervanor&amp;sa=D&amp;source=editors&amp;ust=1730550612296701&amp;usg=AOvVaw2OfQkwBXzho3_nRFbPEUw_">Om medelklassens semestervanor</a></span></p><p class="c1"><span class="c5"></span></p><p class="c6"><span class="c19">Elias B&ouml;n- och Majssallad</span></p><p class="c1"><span class="c0"></span></p><p class="c6"><span class="c2">Ingredienser:</span></p><p class="c4"><span class="c0">1 burk majs</span></p><p class="c4"><span class="c0">1 f&ouml;rpackning vita b&ouml;nor</span></p><p class="c4"><span class="c0">1/4 &nbsp;r&ouml;dl&ouml;k</span></p><p class="c4"><span class="c0">K&ouml;rsb&auml;rstomater</span></p><p class="c4"><span class="c0">Schalottenl&ouml;k</span></p><p class="c4"><span class="c0">Koriander</span></p><p class="c4"><span class="c0">150 g feta/cotija ost</span></p><p class="c4"><span class="c0">Chili flakes</span></p><p class="c1"><span class="c0"></span></p><p class="c6"><span class="c2">Dressing:</span></p><p class="c4"><span class="c0">1/2 &nbsp;dl Majo</span></p><p class="c4"><span class="c0">Juice fr&aring;n 2 st lime</span></p><p class="c4"><span class="c0">1 msk Paprikapulver</span></p><p class="c4"><span class="c0">1 msk Chili flakes</span></p><p class="c4"><span class="c0">2 st pressade vitl&ouml;ksklyftor</span></p><p class="c4"><span class="c0">Salt</span></p><p class="c4"><span class="c0">Vatten</span></p><div><p class="c8"><span class="c10"></span></p></div></body></html>
