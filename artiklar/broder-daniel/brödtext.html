<html><head><meta content="text/html; charset=UTF-8" http-equiv="content-type"><style type="text/css">ol{margin:0;padding:0}table td,table th{padding:0}.c8{border-top-width:0pt;border-top-style:solid;background-color:#ffffff;border-bottom-width:0pt;border-bottom-style:solid}.c0{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman";font-style:normal}.c2{padding-top:0pt;padding-bottom:0pt;line-height:1.15;orphans:2;widows:2;text-align:left}.c6{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman"}.c1{text-decoration-skip-ink:none;-webkit-text-decoration-skip:none;color:#1155cc;text-decoration:underline}.c10{font-weight:400;vertical-align:baseline;font-size:12pt;font-family:"Times New Roman"}.c9{background-color:#ffffff;max-width:451.4pt;padding:72pt 72pt 72pt 72pt}.c3{color:inherit;text-decoration:inherit}.c4{height:12pt}.c5{font-style:italic}.c7{font-weight:700}.title{padding-top:0pt;color:#000000;font-size:26pt;padding-bottom:3pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}.subtitle{padding-top:0pt;color:#666666;font-size:15pt;padding-bottom:16pt;font-family:"Arial";line-height:1.15;page-break-after:avoid;orphans:2;widows:2;text-align:left}li{color:#000000;font-size:12pt;font-family:"Times New Roman"}p{margin:0;color:#000000;font-size:12pt;font-family:"Times New Roman"}h1{padding-top:20pt;color:#000000;font-size:20pt;padding-bottom:6pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h2{padding-top:18pt;color:#000000;font-size:16pt;padding-bottom:6pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h3{padding-top:16pt;color:#434343;font-size:14pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h4{padding-top:14pt;color:#666666;font-size:12pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h5{padding-top:12pt;color:#666666;font-size:11pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h6{padding-top:12pt;color:#666666;font-size:11pt;padding-bottom:4pt;font-family:"Times New Roman";line-height:1.15;page-break-after:avoid;font-style:italic;orphans:2;widows:2;text-align:left}</style></head><body class="c9 doc-content"><p class="c2"><span>Natten mellan M&aring;ndagen den 22:a och Tisdagen den 23:e juli 2024 sker ett brott, f&ouml;r vissa av samma grad som mordet p&aring; Statsminister Olof Palme, plakatet till den halvt ironiska &#39;spela shoreline-stenen&#39; i Slottskogen stj&auml;ls, n&aring;got som P4 G&ouml;teborg uppt&auml;ckte. Detta har &aring;ter p&aring;mint mig om detta bands od&ouml;dliga popularitet och jag vill &auml;n en g&aring;ng f&ouml;ra fram </span><span>mitt</span><span>&nbsp;krav p&aring; att bandet upph&ouml;r fr&aring;n </span><span>festspelistorna.</span></p><p class="c2 c4"><span class="c0"></span></p><p class="c2"><span>&quot;Bandet&quot; Broder Daniel har trots sin of&ouml;rm&aring;ga att skapa n&aring;got man ens kan kalla f&ouml;r musik tagit ett oerh&ouml;rt starkt grepp om G&ouml;teborgarnas sj&auml;lvbild, de &auml;ger den h&auml;r stan fortfarande och lyckas genom grupptryck utom deras kontroll trollbinda nya generationer av ungdomar med k&auml;nslor. Trots att de knappast l&aring;ter b&auml;ttre &auml;n ett torterat f&auml; har de lyckats bli G&ouml;teborgs kanske st&ouml;rsta band. Ibland &auml;r det s&aring; att jag undrar om allt bara &auml;r ironiskt, att ingen gillar Broder Daniel egentligen och jag h&auml;rmed sk&auml;mmer ut mig genom att ta det seri&ouml;st, men de &ldquo;107 000 lyssnare i m&aring;naden&rdquo; som Spotify ber&auml;ttar om f&ouml;r mig talar f&ouml;r motsatsen, det &auml;nnu l&auml;skigare faktumet att folk </span><span class="c7">p&aring; riktigt tycker om </span><span>Broder Daniel.</span></p><p class="c2 c4"><span class="c0"></span></p><p class="c2"><span>Jag vet att kulten runt Broder Daniel inte &auml;r en uteslutande g&ouml;teborgsk f&ouml;reteelse utan har spridit sig genom riket mot b&auml;ttre vetande. Men jag skulle gissa att utbredningen &auml;r som st&ouml;rst h&auml;r, det &auml;r i princip om&ouml;jligt att g&aring; p&aring; fest i den h&auml;r </span><span>stan</span><span class="c0">&nbsp;utan de dyker upp i spellistan, till vissas oproportionerliga gl&auml;dje. </span></p><p class="c2 c4"><span class="c0"></span></p><p class="c2"><span>Urs&auml;kta min raljerande ton men vad &auml;r det f&ouml;r ljud som framf&ouml;rs i l&aring;tar som &quot;Underground&quot;, &quot;Luke Skywalker&quot; (Star Wars &auml;r dessutom t&ouml;ntigt) eller den s&aring; &auml;lskade &quot;Shoreline&quot;. Jag gillar ocks&aring; mycket s&aring;d&auml;r och till och med d&aring;lig musik, men jag har hj&auml;rta nog att h&aring;lla s&aring;dant f&ouml;r mig sj&auml;lv och inte </span><span>k&ouml;a</span><span class="c0">&nbsp;de l&aring;tarna p&aring; fest.</span></p><p class="c2 c4"><span class="c0"></span></p><p class="c2"><span>&quot;De f&aring;ngar hur det &auml;r att v&auml;xa upp i G&ouml;teborg&quot; G&ouml;r de? Jag &auml;r f&ouml;r ung (och fr&auml;sch) f&ouml;r att veta hur det var p&aring; 90-talet, trots </span><span>min</span><span class="c0">&nbsp;gedigna utbildning som Guide f&ouml;r en 90-tals utst&auml;llning men som jag f&ouml;rst&aring;r det har &quot;this town&quot; inte varit en plats som &quot;kills you when your young&quot; det senaste &aring;rhundradet. F&ouml;rl&aring;t men G&ouml;teborg har mer gemensamt med Norrk&ouml;ping &auml;n slummen som fanns p&aring; Manhattan, s&aring; &auml;r det och det &auml;r okej.</span></p><p class="c2 c4"><span class="c0"></span></p><p class="c2"><span class="c0">Man f&aring;r tycka om g&ouml;teborgsband som &auml;r s&aring;d&auml;r, jag g&ouml;r det sj&auml;lv och gud vet att det inte finns n&aring;gon brist p&aring; s&aring;dana band i den h&auml;r stan, men denna idoldyrkan m&aring;ste f&aring; ett slut, denna nostalgitripp som med rent ockulta medel f&ouml;rs&ouml;ker h&aring;lla liv i ett sedan l&auml;nge d&ouml;tt band m&aring;ste upph&ouml;ra, en evig gravplundring som inte &auml;r nyttig f&ouml;r n&aring;gon. Nej, det &auml;r h&ouml;g tid att l&aring;ta det h&auml;r bandet f&aring; vila i frid som ett udda minne av en svunnen tid tillsammans med andra d&aring;liga 90-talsband som Stonefunkers, Psychotic Youth eller J&auml;vlaranamma. </span></p><p class="c2 c4"><span class="c0"></span></p><p class="c2"><span>Broder Daniel &auml;r numer ett kulturminne som absolut b&ouml;r f&ouml;revigas med ett plakat men det &auml;r h&ouml;g tid att detta band slutar vara del av gruppen &ldquo;festl&aring;tar&rdquo;, b&aring;de f&ouml;r att ge bandet ett v&auml;rdigt avslut och f&ouml;r </span><span>mina</span><span>&nbsp;</span><span>&ouml;rons</span><span class="c0">&nbsp;skull.</span></p><p class="c2 c4"><span class="c0"></span></p><p class="c2"><span class="c6 c5">Sen den h&auml;r texten skrevs &auml;r skylten &aring;ter tillbaka. </span></p><p class="c2 c4"><span class="c0"></span></p><p class="c8 c2"><span class="c5 c6">N&aring;gra av Nils Hagbergs andra kr&ouml;nikor:</span></p><p class="c2 c8"><span class="c1 c5"><a class="c3" href="https://www.google.com/url?q=https://gaffel.nu/artikel?%3Dhawaiiskjortan&amp;sa=D&amp;source=editors&amp;ust=1722102420545602&amp;usg=AOvVaw2yCTr_10D1_UY4MUAApiig">F&ouml;r Hawaiiskjortan. I tiden.</a></span></p><p class="c8 c2"><span class="c1 c5"><a class="c3" href="https://www.google.com/url?q=https://gaffel.nu/artikel?%3Dmannen-utan-egna-saker&amp;sa=D&amp;source=editors&amp;ust=1722102420546063&amp;usg=AOvVaw3r0QlZQ08eK5x9UpWQGb3D">Mannen utan egna saker</a></span></p><p class="c2"><span class="c1"><a class="c3" href="https://www.google.com/url?q=https://gaffel.nu/artikel?%3Djackan-den-moderna-m%25C3%25A4nniskans-bil&amp;sa=D&amp;source=editors&amp;ust=1722102420546386&amp;usg=AOvVaw03uSoYliP90G-qeKC446cq">Jackan, eller den moderna m&auml;nniskans bil</a></span></p></body></html>
