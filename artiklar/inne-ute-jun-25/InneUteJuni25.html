<html><head><meta content="text/html; charset=UTF-8" http-equiv="content-type"><style type="text/css">ol{margin:0;padding:0}table td,table th{padding:0}.c8{color:#000000;font-weight:400;text-decoration:none;vertical-align:baseline;font-size:12pt;font-family:"Arial";font-style:normal}.c3{color:#000000;font-weight:700;text-decoration:none;vertical-align:baseline;font-size:12pt;font-family:"Arial";font-style:normal}.c4{color:#000000;font-weight:700;text-decoration:none;vertical-align:baseline;font-size:12pt;font-family:"Times New Roman";font-style:normal}.c0{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman";font-style:normal}.c1{padding-top:0pt;padding-bottom:0pt;line-height:1.15;orphans:2;widows:2;text-align:left;height:11pt}.c2{padding-top:0pt;padding-bottom:0pt;line-height:1.15;orphans:2;widows:2;text-align:left}.c6{font-size:12pt;font-weight:400;font-family:"Times New Roman"}.c7{background-color:#ffffff;max-width:468pt;padding:72pt 72pt 72pt 72pt}.c5{font-size:12pt;font-weight:700}.c9{font-style:italic}.title{padding-top:0pt;color:#000000;font-size:26pt;padding-bottom:3pt;font-family:"Arial";line-height:1.15;page-break-after:avoid;orphans:2;widows:2;text-align:left}.subtitle{padding-top:0pt;color:#666666;font-size:15pt;padding-bottom:16pt;font-family:"Arial";line-height:1.15;page-break-after:avoid;orphans:2;widows:2;text-align:left}li{color:#000000;font-size:11pt;font-family:"Arial"}p{margin:0;color:#000000;font-size:11pt;font-family:"Arial"}h1{padding-top:20pt;color:#000000;font-size:20pt;padding-bottom:6pt;font-family:"Arial";line-height:1.15;page-break-after:avoid;orphans:2;widows:2;text-align:left}h2{padding-top:18pt;color:#000000;font-size:16pt;padding-bottom:6pt;font-family:"Arial";line-height:1.15;page-break-after:avoid;orphans:2;widows:2;text-align:left}h3{padding-top:16pt;color:#434343;font-size:14pt;padding-bottom:4pt;font-family:"Arial";line-height:1.15;page-break-after:avoid;orphans:2;widows:2;text-align:left}h4{padding-top:14pt;color:#666666;font-size:12pt;padding-bottom:4pt;font-family:"Arial";line-height:1.15;page-break-after:avoid;orphans:2;widows:2;text-align:left}h5{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.15;page-break-after:avoid;orphans:2;widows:2;text-align:left}h6{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.15;page-break-after:avoid;font-style:italic;orphans:2;widows:2;text-align:left}</style></head><body class="c7 doc-content"><p class="c2"><span class="c3">Inne: Beach (P&aring; riktigt)</span></p><p class="c2"><span class="c6">Varje &aring;r snackar alla om att det &auml;r </span><span class="c6 c9">beach</span><span class="c0">&nbsp;som g&auml;ller men ingen g&ouml;r slag i sak och faktiskt g&aring;r till stranden. I herrens &aring;r 2025 &auml;r det beach p&aring; riktigt som g&auml;ller. &Auml;r det sol s&aring; &auml;r man p&aring; la playa: bada, fika, drick &ouml;l (m&aring;ttligt, det &auml;r &auml;nd&aring; vid vattnet), sola eller bara va.</span></p><p class="c1"><span class="c0"></span></p><p class="c2"><span class="c3">Ute: Hobbykeramik</span></p><p class="c2"><span class="c0">Det finns andra s&auml;tt att utforska sin kreativitet d&auml;r man b&aring;de slipper bli kladdig och att l&aring;ngsamt f&ouml;rlora sina n&auml;ra-och-k&auml;ras respekt och tycke n&auml;r man alltid f&ouml;rs&ouml;ker kr&auml;nga p&aring; dem n&aring;gon ful vas man gjort. </span></p><p class="c1"><span class="c0"></span></p><p class="c2"><span class="c3">Inne: Lyckliga slut</span></p><p class="c2"><span class="c6">Vi </span><span class="c0">&auml;r investerade i de h&auml;r karakt&auml;rerna, nu f&aring;r allt bli bra och alla bli lyckliga i alla sina dagar. Olyckliga slut &auml;r bara ett billigt s&auml;tt f&ouml;r skaparen att k&ouml;pa de vuxenpo&auml;ng hen uppenbarligen saknar i sin roll som konstn&auml;r.</span></p><p class="c1"><span class="c4"></span></p><p class="c2"><span class="c3">Ute: Ljus i vinflaskor</span></p><p class="c2"><span class="c0">Vilken breddgrad tror du vi &auml;r p&aring;? Sluta kolla p&aring; Pinterest, skaffa en riktig ljusstake, eller varf&ouml;r inte en kandelaber.</span></p><p class="c1"><span class="c0"></span></p><p class="c2"><span class="c3">Inne: Klubb</span></p><p class="c2"><span class="c0">Inte s&aring;n med musik. F&ouml;reningsliv &auml;r &auml;delt men d&ouml;dande tr&aring;kigt med sina stadgar, regler och m&ouml;ten, en klubb &auml;r ett mer casual f&ouml;retag, samla ihop dina polare med samma intresse och starta en klubb f&ouml;r det. Diskutera, l&auml;r av varandra och drick vin.</span></p><p class="c1"><span class="c0"></span></p><p class="c2"><span class="c3">Ute: B&ouml;cker utan baksidestext</span></p><p class="c2"><span class="c0">Den h&auml;r minimalistiska trenden att inte skriva en ordentlig baksidetext m&aring;ste f&aring; ett slut, vi vill kunna veta vad det ens &auml;r f&ouml;r typ av bok som vi h&aring;ller i innan man b&ouml;rjar l&auml;sa den, men nu har f&ouml;rlagen b&ouml;rjat med korta citat ur boken, bara recensioner eller v&auml;rst av allt: ingenting alls. Upph&ouml;r.</span></p><p class="c1"><span class="c0"></span></p><p class="c2"><span class="c5">Inne: #$@!</span><span class="c8">&#128369;</span></p><p class="c2"><span class="c6">Eller </span><span class="c6">&ldquo;grawlix&rdquo;.</span><span class="c0">&nbsp;Alfabetets alla tecken kan inte alltid uttrycka hur besviken du &auml;r. Prova att anv&auml;nda ett #, !, ?, @ eller varf&ouml;r inte en d&ouml;skalle i ditt skrivande. Charmigt, retro, lite kul.</span></p><p class="c1"><span class="c0"></span></p><p class="c2"><span class="c3">Ute: Falska dagens</span></p><p class="c2"><span class="c0">Om dagens r&auml;tt, dagens drink, dagens erbjudande o.s.v. &auml;r samma varje dag och aldrig &auml;ndras s&aring; &auml;r det inte dagens, d&aring; &auml;r det bara. Att ljuga &auml;r fult och ibland olagligt, vi st&aring;r p&aring; den konsekventa semantikens sida och ber er uppriktigt att sluta.</span></p><p class="c1"><span class="c0"></span></p><p class="c2"><span class="c3">Inne: Gaffel</span></p><p class="c2"><span class="c0">Alla som &auml;r n&aring;got l&auml;ser kanske inte men har i alla fall h&ouml;rt om Gaffel.</span></p><p class="c1"><span class="c0"></span></p><p class="c1"><span class="c0"></span></p></body></html>