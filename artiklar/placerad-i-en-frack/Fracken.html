<html><head><meta content="text/html; charset=UTF-8" http-equiv="content-type"><style type="text/css">@import url(https://themes.googleusercontent.com/fonts/css?kit=1BVhQjsg_ddXeTZ1N5YwRA);ol{margin:0;padding:0}table td,table th{padding:0}.c0{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman";font-style:italic}.c3{padding-top:0pt;padding-bottom:0pt;line-height:1.3;orphans:2;widows:2;text-align:left;height:12pt}.c6{padding-top:0pt;padding-bottom:0pt;line-height:1.3;orphans:2;widows:2;text-align:left}.c8{color:#000000;text-decoration:none;vertical-align:baseline;font-size:12pt;font-style:normal}.c5{-webkit-text-decoration-skip:none;color:#1155cc;text-decoration:underline;text-decoration-skip-ink:none}.c4{background-color:#ffffff;max-width:453.6pt;padding:70.8pt 70.8pt 70.8pt 70.8pt}.c1{font-weight:400;font-family:"Times New Roman";font-style:italic}.c7{color:inherit;text-decoration:inherit}.c2{font-weight:400;font-family:"Times New Roman"}.title{padding-top:0pt;color:#000000;font-size:28pt;padding-bottom:4pt;font-family:"Play";line-height:1.0;orphans:2;widows:2;text-align:left}.subtitle{padding-top:0pt;color:#595959;font-size:14pt;padding-bottom:8pt;font-family:"Aptos";line-height:1.0;orphans:2;widows:2;text-align:left}li{color:#000000;font-size:12pt;font-family:"Aptos"}p{margin:0;color:#000000;font-size:12pt;font-family:"Aptos"}h1{padding-top:18pt;color:#0f4761;font-size:20pt;padding-bottom:4pt;font-family:"Play";line-height:1.0;page-break-after:avoid;orphans:2;widows:2;text-align:left}h2{padding-top:8pt;color:#0f4761;font-size:16pt;padding-bottom:4pt;font-family:"Play";line-height:1.0;page-break-after:avoid;orphans:2;widows:2;text-align:left}h3{padding-top:8pt;color:#0f4761;font-size:14pt;padding-bottom:4pt;font-family:"Aptos";line-height:1.0;page-break-after:avoid;orphans:2;widows:2;text-align:left}h4{padding-top:4pt;color:#0f4761;font-size:12pt;padding-bottom:2pt;font-family:"Aptos";line-height:1.0;page-break-after:avoid;font-style:italic;orphans:2;widows:2;text-align:left}h5{padding-top:4pt;color:#0f4761;font-size:12pt;padding-bottom:2pt;font-family:"Aptos";line-height:1.0;page-break-after:avoid;orphans:2;widows:2;text-align:left}h6{padding-top:2pt;color:#595959;font-size:12pt;padding-bottom:0pt;font-family:"Aptos";line-height:1.0;page-break-after:avoid;font-style:italic;orphans:2;widows:2;text-align:left}</style></head><body class="c4 doc-content"><p class="c6"><span class="c2">Studentf&ouml;reningarna och allt som kommer d&auml;rtill har sina f&ouml;rdelar och nackdelar. Att g&aring; med i en av Uppsalas mindre beryktade nationsk&ouml;rer gav mig chansen att upptr&auml;da p&aring; nationens v&aring;rbal, och samtidigt n&auml;rvara vid en </span><span class="c2">parallellsittning</span><span class="c2">&nbsp;f&ouml;r oss k&ouml;rfolk. Det fanns dock ett litet aber, n&auml;mligen kl&auml;dkoden &rdquo;akademisk h&ouml;gtidsdr&auml;kt&rdquo;, vilket betydde frack f&ouml;r mig som man. Det finaste jag hade att komma i var en svart </span><span class="c2">begravningskostym,</span><span class="c8 c2">&nbsp;men med tv&aring; veckor till godo innan v&aring;rbalen hade jag tid att efterforska hur strikt kl&auml;dkoden egentligen var. Jag fr&aring;gade d&auml;rf&ouml;r n&aring;gra ur k&ouml;ren som var lite mer erfarna i det studentikosa.</span></p><p class="c3"><span class="c8 c2"></span></p><p class="c6"><span class="c2">Budskapet var tydligt: jag var inte v&auml;lkommen om jag inte bar frack. Frenetiskt b&ouml;rjade jag s&ouml;ka efter frackar i min storlek p&aring; de vanliga sidorna. Jag fr&aring;gade pappa om jag fick l&aring;na hans frack, men han &auml;gde inte ens n&aring;gon. En marketplace-annons ledde mig till en s&auml;ljare n&aring;gonstans mitt inne i stan, i ett korridorsrum p&aring; h&ouml;gsta v&aring;ningen. Jag tog mig dit och h&auml;pnade inf&ouml;r det jag s&aring;g. Han hade kanske fem dussin frackar i olika storlekar, de hade han samlat p&aring; sig fr&aring;n loppisar och d&ouml;dsbon, sa han. F&ouml;rmodligen hans s&auml;tt att dryga ut CSN:et. Jag fick iallafall kl&auml; av mig vid tr&ouml;skeln f&ouml;r att prova speciella byxor, skjorta med st&auml;rkt br&ouml;st, vit och svart v&auml;st, manschettknappar och s&aring; slutligen sj&auml;lva fracken &ndash; ett elegant &ouml;verplagg med spetsiga sk&ouml;rt baktill och slag av siden, till f&ouml;r att </span><span class="c2">beprydas</span><span class="c2">&nbsp;med akademiska ordnar och liknande. Jag l&auml;mnade detta </span><span class="c2">herrkiperingskyffe</span><span class="c2 c8">&nbsp;s&aring; stolt att jag kunde spricka, jag var s&aring; snygg. Kunde inte avg&ouml;ra om jag utstr&aring;lade kypare, best man eller rentav superskurk/trollkarl. </span></p><p class="c3"><span class="c8 c2"></span></p><p class="c6"><span class="c2">P&aring; v&aring;rbalen sm&auml;lte jag in i m&auml;ngden av andra m&auml;n med frack, som en f&aring;raktig ulv i svartvita kl&auml;der. Jag hade ju f&aring;tt ge ett par tusenlappar f&ouml;r min, s&aring; sj&auml;lva samtals&auml;mnet var givet. Vi alla h&ouml;ll med varandra om att vi killar dragit nitlotten vad g&auml;ller h&ouml;gtidsdr&auml;kt &ndash; tjejer f&aring;r ju ha en kl&auml;nning som &auml;r hur fin som helst, men vi m&aring;ste ju g&aring; runt och svettas i den h&auml;r varenda g&aring;ng!! D&aring; t&auml;nkte jag tillbaka p&aring; </span><span class="c2">fracks&auml;ljaren,</span><span class="c2">&nbsp;m&ouml;jligen den enda vinnaren i detta system. Jag </span><span class="c2">f&ouml;rs&ouml;kte att inte</span><span class="c2">&nbsp;n&auml;mna att det var f&ouml;rsta g&aring;ngen som jag bar frack, men jag kan ha r&aring;kat avsl&ouml;ja mig. Konsensus r&aring;dde d&auml;remot om att ingen </span><span class="c2">frackbekl&auml;dd</span><span class="c2">&nbsp;</span><span class="c2">man</span><span class="c8 c2">&nbsp;kan tas f&ouml;r en slyngel, utan varje herre med h&ouml;gtidsdr&auml;kt g&aring;r att lita p&aring;. &rdquo;Undantag: Reinard R&auml;v&rdquo; flikade jag in.</span></p><p class="c3"><span class="c8 c2"></span></p><p class="c6"><span class="c2">Avslutningsvis vill jag presentera det jag kallar Frackens paradox. Sittningar &auml;r ju faktiskt lite suboptimal n&auml;r det g&auml;ller att h&aring;lla plaggen rena, eftersom det g&auml;rna &auml;ts (sn&aring;la portioner) och dricks (marginellt mer). Allt som vackert &auml;r skall </span><span class="c2">s&ouml;las</span><span class="c2">&nbsp;ner &ndash;&nbsp;oavsett hur formella de &auml;r. L&ouml;sningen stavas visserligen kemtv&auml;tt, vilket givetvis ratas med tanke p&aring; kostnaden. Enklare &auml;r d&aring; att h&auml;nga upp p&aring; v&auml;dring (i garderoben). Men p&aring; v&aring;rbalen tr&auml;ffade jag en som var f&ouml;rh&aring;llandevis h&ouml;gt uppsatt inom nationen. Och han presenterade en annan l&ouml;sning p&aring; paradoxen: att ha en </span><span class="c2">sk&auml;mtfrack,</span><span class="c8 c2">&nbsp;och en ordentlig frack. D&aring; kan man l&aring;ta den ena bli svettig och osa snaps, medan den andra &auml;r fr&auml;sch och skarp till n&auml;r man ska vara fin p&aring; riktigt, menade han. Det var det mest studentikosa och sm&aring;borgerliga jag h&ouml;rt p&aring; hela kv&auml;llen &ndash;&nbsp;jag som inte ville &auml;ga en frack till att b&ouml;rja med fick tipset att skaffa &auml;nnu en! Jag satte punschen i halsen och fick k&ouml;ras i ilfart till Akademiska sjukhuset. Tur att jag hade frack p&aring; mig s&aring; jag &aring;tminstone blev tagen p&aring; allvar av personalen.</span></p><p class="c3"><span class="c8 c2"></span></p><p class="c6"><span class="c0">Andra artiklar om plagg:</span></p><p class="c6"><span class="c1">Nils Hagbergs </span><span class="c5 c1"><a class="c7" href="https://www.google.com/url?q=https://gaffel.nu/artikel?%3Dt-shirt&amp;sa=D&amp;source=editors&amp;ust=1749056480738960&amp;usg=AOvVaw0u1RAoO74kAUyCUkxmKRSR">P&aring; spaning efter den tee som flytt</a></span></p><p class="c6"><span class="c1">AGC:s </span><span class="c1 c5"><a class="c7" href="https://www.google.com/url?q=https://gaffel.nu/artikel?%3Dstiljournalen&amp;sa=D&amp;source=editors&amp;ust=1749056480739272&amp;usg=AOvVaw0Jjvv2lAcIgNNoeUPRVGeR">&Auml;lskade stiljournalen</a></span></p><p class="c6"><span class="c1">Nils Hagbergs </span><span class="c5 c1"><a class="c7" href="https://www.google.com/url?q=https://gaffel.nu/artikel?%3Djackan-den-moderna-m%25C3%25A4nniskans-bil&amp;sa=D&amp;source=editors&amp;ust=1749056480739552&amp;usg=AOvVaw0qN3YKx11O-uguCvJj_TXn">Jackan, den moderna m&auml;nniskans bil</a></span></p><p class="c3"><span class="c0"></span></p></body></html>