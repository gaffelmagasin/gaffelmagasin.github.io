<html><head><meta content="text/html; charset=UTF-8" http-equiv="content-type"><style type="text/css">ol{margin:0;padding:0}table td,table th{padding:0}.c4{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman";font-style:normal}.c6{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman";font-style:italic}.c9{color:#000000;font-weight:400;text-decoration:none;vertical-align:baseline;font-size:11pt;font-family:"Times New Roman";font-style:normal}.c7{padding-top:0pt;padding-bottom:0pt;line-height:1.15;orphans:2;widows:2;text-align:center}.c0{padding-top:0pt;padding-bottom:0pt;line-height:1.15;orphans:2;widows:2;text-align:left}.c5{text-decoration-skip-ink:none;-webkit-text-decoration-skip:none;font-style:italic;color:#1155cc;text-decoration:underline}.c10{text-decoration-skip-ink:none;-webkit-text-decoration-skip:none;color:#1155cc;text-decoration:underline}.c1{background-color:#ffffff;max-width:451.4pt;padding:72pt 72pt 72pt 72pt}.c3{color:inherit;text-decoration:inherit}.c8{font-style:italic}.c2{height:12pt}.title{padding-top:0pt;color:#000000;font-size:26pt;padding-bottom:3pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}.subtitle{padding-top:0pt;color:#666666;font-size:15pt;padding-bottom:16pt;font-family:"Arial";line-height:1.15;page-break-after:avoid;orphans:2;widows:2;text-align:left}li{color:#000000;font-size:12pt;font-family:"Times New Roman"}p{margin:0;color:#000000;font-size:12pt;font-family:"Times New Roman"}h1{padding-top:20pt;color:#000000;font-size:20pt;padding-bottom:6pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h2{padding-top:18pt;color:#000000;font-size:16pt;padding-bottom:6pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h3{padding-top:16pt;color:#434343;font-size:14pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h4{padding-top:14pt;color:#666666;font-size:12pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h5{padding-top:12pt;color:#666666;font-size:11pt;padding-bottom:4pt;font-family:"Times New Roman";line-height:1.15;page-break-after:avoid;orphans:2;widows:2;text-align:left}h6{padding-top:12pt;color:#666666;font-size:11pt;padding-bottom:4pt;font-family:"Times New Roman";line-height:1.15;page-break-after:avoid;font-style:italic;orphans:2;widows:2;text-align:left}</style></head><body class="c1 doc-content"><p class="c0"><span class="c6">Denna artikel handlar om delen av M&ouml;lndal som heter M&ouml;lndal, allts&aring; inte om K&aring;llered och Lindome som endast tack vare ett fatalt misstag &auml;r del av kommunen. </span></p><p class="c0 c2"><span class="c4"></span></p><p class="c0"><span>Jag f&ouml;rfasas &ouml;ver inst&auml;llningen mot M&ouml;lndal Stad som kommer i uttryck i </span><span class="c10"><a class="c3" href="https://www.google.com/url?q=https://gaffel.nu/artikel?%3Danti-m%25C3%25B6lndal&amp;sa=D&amp;source=editors&amp;ust=1731057686540891&amp;usg=AOvVaw35FsFRlHC4H6VaMk7e4Ute">Elsa Bolanders artikel </a></span><span class="c5"><a class="c3" href="https://www.google.com/url?q=https://gaffel.nu/artikel?%3Danti-m%25C3%25B6lndal&amp;sa=D&amp;source=editors&amp;ust=1731057686541347&amp;usg=AOvVaw0quz9-T82lsbWAwEvuuaz_">Anti-M&ouml;lndal</a></span><span class="c4">, den uppvisar ett stort kunskapsglapp inom den h&auml;r generationen, &auml;n v&auml;rre blir det n&auml;r jag ser det medh&aring;ll hon f&aring;r fr&aring;n v&aring;ra l&auml;sare. Sanningen &auml;r att den neds&auml;ttande inst&auml;llningen mot M&ouml;lndal &auml;r ett tydligt tecken p&aring; att personen saknar karakt&auml;r, saknar en f&ouml;rm&aring;ga att se det sublima i denna s&ouml;ndriga stad som &auml;r t&auml;ckt med tusentals m&auml;rken &ouml;ver svunna dagar. Man b&ouml;r visa M&ouml;lndal samma v&ouml;rdnad som man g&ouml;r en &auml;ldre sl&auml;kting, en som har levt och bidragit, men inte l&auml;ngre besitter samma kraft, den ungdomliga sk&ouml;nheten &auml;r borta men har ersatts av vackerheten i ett levt liv.</span></p><p class="c0 c2"><span class="c4"></span></p><p class="c0"><span>Kvar finns endast allt som vittnar om svunna tider: tomma industrilokaler, Trista, tomma torg, &Aring;by </span><span>travbanas</span><span class="c4">&nbsp;l&auml;ktare som endast fylls till en promille av sin egentliga kapacitet, ett l&aring;ngsamt f&ouml;rsvinnande f&ouml;reningsliv i sportcentret &Aring;by, t&aring;gstationen som inte anv&auml;nts p&aring; 70 &aring;r, skylten som annonserar dansgolvet i Folkets hus, kvarnbyns industri &auml;r n&auml;stan borta. Antalet &ouml;dehus i M&ouml;lndal &auml;r sl&aring;ende f&ouml;r att vara en av Sveriges rikaste kommuner. Tidens tand har bitit sig fast i alla husknutar. </span></p><p class="c0 c2"><span class="c4"></span></p><p class="c7"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 363.59px; height: 556.50px;"><img alt="" src="images/image2.png" style="width: 363.59px; height: 556.50px; margin-left: 0.00px; margin-top: 0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c7"><span class="c9">SOAB-fabriken i Kvarnbyn</span></p><p class="c0 c2"><span class="c4"></span></p><p class="c0"><span>En g&aring;ng i tiden kallades M&ouml;lndal f&ouml;r &ldquo;Sveriges r&ouml;daste stad&rdquo; p&aring; grund av VPK:s starka st&auml;llning, det &auml;r en arbetarstad i grunden, numer befolkad av den medelklass jag sj&auml;lv tillh&ouml;r. Men grunden finns kvar, landskapet &auml;r format av arbetets s&ouml;ner och d&ouml;ttrar och deras verk syns i staden. Men inget nytt skapas. Alla f&ouml;rs&ouml;k till upplivning av stadsk&auml;rnan eller kulturlivet har g&aring;tt samma v&auml;g till m&ouml;tes. I k&ouml;pcentret (kallat Gallerian) st&aring;r h&auml;lften av butiksytorna outnyttjade. Utst&auml;llningshallen som byggdes invid travbanan anv&auml;nds aldrig, den medelklass som jag sj&auml;lv tillh&ouml;r och som nu bebor staden f&ouml;rm&aring;r inte skapa n&aring;gonting nytt. Som Staffan Ahlbom sjunger i sin l&aring;t </span><span class="c8">Downtown M&ouml;lndal </span><span class="c4">s&aring; &ldquo;m&aring;ste man &auml;ven s&ouml;rja det som inte h&auml;nt&rdquo;.</span></p><p class="c0 c2"><span class="c4"></span></p><p class="c0"><span>Denna solenna sorg, nostalgin, &auml;r M&ouml;lndals sj&auml;l, det finns inget </span><span class="c8">M&ouml;lndal</span><span class="c4">&nbsp;l&auml;ngre, det h&auml;nder aldrig n&aring;gonting i M&ouml;lndal, inga egentliga evenemang h&aring;lls, ingen identitet finns. Allt som finns kvar &auml;r bost&auml;der, M&ouml;lndal &auml;r numera blott &auml;nnu ett bostadsomr&aring;de inom G&ouml;teborg.</span></p><p class="c0 c2"><span class="c4"></span></p><p class="c0"><span>N&auml;srynkandet &aring;t M&ouml;lndal kommer inte fr&aring;n en intelligent plats. Bolander tror jag mest g&ouml;r det i ett f&ouml;rs&ouml;k att &auml;lska G&ouml;teborg genom att urskilja staden fr&aring;n omgivningen. Det &auml;r ett i grunden ointressant identitetsskapande, ett vi mot dom-t&auml;nk, skillnaden &auml;r att dom:et inte finns kvar, M&ouml;lndals kadaver har </span><span>uppslukats</span><span>&nbsp;av G&ouml;teborg &ndash; Nej, att vara emot M&ouml;lndal &auml;r som att sl&aring;ss mot himlen, det finns ingen som f&ouml;rsvarar men inte heller n&aring;gon du kan tr&auml;ffa, M&ouml;lndals existens &auml;r ett evigt </span><span>mantramumlande,</span><span class="c4">&nbsp;ett evigt ih&aring;gkommande, andar h&aring;lls vid liv av v&ouml;rdnad. </span></p><p class="c0 c2"><span class="c4"></span></p><p class="c7"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 535.50px; height: 339.54px;"><img alt="" src="images/image1.png" style="width: 535.50px; height: 339.54px; margin-left: 0.00px; margin-top: 0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c7"><span class="c9">&Aring;by travbana med folk p&aring;.</span></p><p class="c0 c2"><span class="c4"></span></p><p class="c0"><span>Men den som r&ouml;kt en stilla cigg vid font&auml;nen med salamandrar nedanf&ouml;r Gunnebo Slott, som h&ouml;rt en trumorkester av badmintonrack som sl&aring;s mot fj&auml;derbollar i en bl&aring; </span><span>hangarliknande</span><span>&nbsp;hall, som betr&auml;tt </span><span>betongresterna</span><span>&nbsp;vid </span><span>Stensj&ouml;badet</span><span>&nbsp;har k&auml;nt M&ouml;lndals sublimitet. Hon har missat alla bussar, orienterat i </span><span>idrottsg&aring;rdar</span><span>&nbsp;d&ouml;pta efter grekiska myter och sett det vackra i en &aring; som </span><span>iriserar</span><span class="c4">&nbsp;i regnb&aring;gens alla f&auml;rger av utsl&auml;pp och smuts. I all sin gr&aring;a tystnad finns ett meditativ stasis som h&auml;r och d&auml;r bryts av de poetiska &ouml;gonblicken, en oas i en kaotisk v&auml;rld, n&aring;gonting sakralt.</span></p><p class="c0 c2"><span class="c4"></span></p><p class="c0"><span class="c4">Kanske &auml;r det bara nostalgi, kanske &auml;r det n&aring;got vackert.</span></p><p class="c0 c2"><span class="c4"></span></p><p class="c0"><span class="c6">Andra kr&ouml;nikor av Nils Hagberg:</span></p><p class="c0"><span class="c5"><a class="c3" href="https://www.google.com/url?q=https://gaffel.nu/artikel?%3Dom-tom-alandh&amp;sa=D&amp;source=editors&amp;ust=1731057686545860&amp;usg=AOvVaw1-jtkymB_zgHlcPc4bNV8B">Om Tom Alandh</a></span></p><p class="c0"><span class="c5"><a class="c3" href="https://www.google.com/url?q=https://gaffel.nu/artikel?%3Djackan-den-moderna-m%25C3%25A4nniskans-bil&amp;sa=D&amp;source=editors&amp;ust=1731057686546411&amp;usg=AOvVaw2iJ63CccfcUiHUO3NePrQR">Jackan den moderna m&auml;nniskans bil</a></span></p><p class="c0"><span class="c5"><a class="c3" href="https://www.google.com/url?q=https://gaffel.nu/artikel?%3Drostiga-roadtrips&amp;sa=D&amp;source=editors&amp;ust=1731057686546854&amp;usg=AOvVaw2T3y3x9RGKA8URWk_f2JDJ">Den &ouml;verv&auml;ldigande sublimiteten i en rostig renault</a></span></p><p class="c0 c2"><span class="c6"></span></p></body></html>