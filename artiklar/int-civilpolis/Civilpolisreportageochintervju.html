<html><head><meta content="text/html; charset=UTF-8" http-equiv="content-type"><style type="text/css">ol{margin:0;padding:0}table td,table th{padding:0}.c11{padding-top:0pt;text-indent:14.2pt;padding-bottom:0pt;line-height:1.15;orphans:2;widows:2;text-align:left}.c4{padding-top:0pt;text-indent:14.2pt;padding-bottom:0pt;line-height:1.15;orphans:2;widows:2;text-align:center}.c0{color:#222222;font-weight:400;text-decoration:none;vertical-align:baseline;font-size:11pt;font-family:"Courier New";font-style:normal}.c7{color:#000000;font-weight:400;text-decoration:none;vertical-align:baseline;font-size:12pt;font-family:"Times New Roman";font-style:normal}.c1{color:#000000;font-weight:400;text-decoration:none;vertical-align:baseline;font-size:11pt;font-family:"Courier New";font-style:normal}.c15{padding-top:0pt;padding-bottom:0pt;line-height:1.15;orphans:2;widows:2;text-align:left}.c13{padding-top:0pt;padding-bottom:0pt;line-height:1.3;orphans:2;widows:2;text-align:left}.c9{color:#222222;text-decoration:none;vertical-align:baseline;font-size:12pt;font-style:normal}.c2{font-size:12pt;font-family:"Times New Roman";font-style:italic;font-weight:400}.c14{text-decoration-skip-ink:none;-webkit-text-decoration-skip:none;color:#1155cc;text-decoration:underline}.c19{background-color:#ffffff;max-width:451.4pt;padding:72pt 72pt 72pt 72pt}.c5{color:inherit;text-decoration:inherit}.c8{font-weight:400;font-family:"Times New Roman"}.c3{font-weight:400;font-family:"Courier New"}.c16{text-decoration:none;vertical-align:baseline}.c18{font-style:italic}.c17{color:#0000ff}.c20{background-color:#ffffff}.c6{height:11pt}.c12{color:#222222}.c10{font-size:12pt}.title{padding-top:0pt;color:#000000;font-size:26pt;padding-bottom:3pt;font-family:"Arial";line-height:1.15;page-break-after:avoid;orphans:2;widows:2;text-align:left}.subtitle{padding-top:0pt;color:#666666;font-size:15pt;padding-bottom:16pt;font-family:"Arial";line-height:1.15;page-break-after:avoid;orphans:2;widows:2;text-align:left}li{color:#000000;font-size:11pt;font-family:"Arial"}p{margin:0;color:#000000;font-size:11pt;font-family:"Arial"}h1{padding-top:20pt;color:#000000;font-size:20pt;padding-bottom:6pt;font-family:"Arial";line-height:1.15;page-break-after:avoid;orphans:2;widows:2;text-align:left}h2{padding-top:18pt;color:#000000;font-size:16pt;padding-bottom:6pt;font-family:"Arial";line-height:1.15;page-break-after:avoid;orphans:2;widows:2;text-align:left}h3{padding-top:16pt;color:#434343;font-size:14pt;padding-bottom:4pt;font-family:"Arial";line-height:1.15;page-break-after:avoid;orphans:2;widows:2;text-align:left}h4{padding-top:14pt;color:#666666;font-size:12pt;padding-bottom:4pt;font-family:"Arial";line-height:1.15;page-break-after:avoid;orphans:2;widows:2;text-align:left}h5{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.15;page-break-after:avoid;orphans:2;widows:2;text-align:left}h6{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.15;page-break-after:avoid;font-style:italic;orphans:2;widows:2;text-align:left}</style></head><body class="c19 doc-content"><p class="c13"><span class="c2">Den 7:e och 8:e januari satte det anonyma bandet/r&ouml;relsen </span><span class="c8">CIVIL </span><span class="c8">POLIS </span><span class="c2">upp en </span><span class="c2">Musikfabrik</span><span class="c2">&nbsp;i en k&auml;llare i Stockholm. Gaffel skickade en korrespondent f&ouml;r att unders&ouml;ka fenomenet och f&ouml;r att intervjua ett av bandets spr&aring;kr&ouml;r. Detta &auml;r </span><span class="c8 c10">Korrespondentens </span><span class="c2">beskrivning av h&auml;ndelserna:</span></p><p class="c13 c6"><span class="c7"></span></p><p class="c13"><span class="c8 c10">Civil Polis &auml;r ett anonymt och mystiskt band som sl&auml;ppte sin f&ouml;rsta musik i november 2023. Sedan dess har de sl&auml;ppt tv&aring; skivor: </span><span class="c2">Myndigheten f&ouml;r psykologiskt f&ouml;rsvar</span><span class="c8 c10">&nbsp;och </span><span class="c2">Stockholms art&auml;rer</span><span class="c8 c10">. De p&aring;st&aring;r att de &auml;r Sveriges st&ouml;rsta band till antalet medlemmar och de hade nu bjudit in alla dem och vem som &auml;n ville till att delta i deras musikfabrik.</span></p><p class="c6 c13"><span class="c7"></span></p><p class="c13"><span class="c8 c10">P&aring; inbjudan till eventet hade det st&aring;tt: Spice Gardens k&auml;llare. Det var inte utan en viss besvikelse jag gick ner i denna k&auml;llare utan att hitta vare sig n&aring;gra </span><span class="c8 c10">gallerinramade</span><span class="c8 c10">&nbsp;k&auml;llarf&ouml;rr&aring;d eller n&aring;gon lukt fr&aring;n ett intilliggande parkeringsgarage. Detta s&auml;ger jag inte f&ouml;r att f&ouml;rminska det jag faktiskt fann, mina f&ouml;rv&auml;ntningar var helt enkelt f&ouml;r h&ouml;ga. Det jag hittade ist&auml;llet var f&ouml;ljande: En ganska mysig liten bar, som om den inte hade haft just en bardisk eller varit dunkelt upplyst av r&ouml;da lampor nog hade sett ut ganska mycket som en barn/ungdomsavdelning p&aring; ett bibliotek. Denna k&auml;nsla f&ouml;rst&auml;rktes av alla som i ena sidan av lokalen satt</span><span class="c8 c10 c17">&nbsp;</span><span class="c8 c10">och klippte och klistrade i olika lokaltidningar och av ett sorts t&auml;lt best&aring;ende av tv&aring; upptejpade t&auml;cken &ouml;ver DJ-b&aring;set l&auml;ngst bort i lokalen. Detta var </span><span class="c8">CIVIL POLIS</span><span class="c8">&nbsp;</span><span class="c7">musikfabrik som precis hade kommit i g&aring;ng, m&aring;let verkade vara ett sorts produktionsband &agrave; la Henry Ford som under kv&auml;llen, &auml;ven om bandet kanske blev mer av en cirkel, eller en punkt, visade det sig faktiskt mycket produktivt. </span></p><p class="c13 c6"><span class="c7"></span></p><p class="c13"><span class="c8 c10">S&aring; h&auml;r gick det till: Ur lokaltidningar klipptes textrader ut. Dessa </span><span class="c8 c10">klistrades</span><span class="c8 c10">&nbsp;sedan ihop med andra, och mellanrum fylldes ut av egenf&ouml;rfattade texter. F&auml;rdiga texter tonsattes sedan av de som ville eller kunde, och efter en stund fanns d&auml;r en f&auml;rdig l&aring;t. Bredvid </span><span class="c8 c10">inspelningsb&aring;set</span><span class="c8 c10">&nbsp;(t&auml;ltet &ouml;ver DJ-b&aring;set) fanns en sorts kontrollpanel, som producerade beatsen, spelade in musiken och sk&ouml;tte </span><span class="c8 c10">insjungningen</span><span class="c8 c10">&nbsp;av l&aring;tarna. P&aring; detta s&auml;tt f&ouml;ddes l&aring;t efter l&aring;t, ur till synes helt triviala textbitar, men meningen bildades genom processen. N&auml;r du v&auml;l hade klivit ner f&ouml;r trappan </span><span class="c8 c10">suddades</span><span class="c7">&nbsp;gr&auml;nserna mellan dig sj&auml;lv och bandet ut; du blev en Civil Polis. P&aring; samma sj&auml;lvklara vis bildades l&aring;tarna ur folkmassan. Folk kom och gick under kv&auml;llen, men alla bidrog med n&aring;gonting, &auml;ven om det bara var en liten textrad eller ett tidningsurklipp. </span></p><p class="c13 c6"><span class="c7"></span></p><p class="c13"><span class="c8 c10">N&auml;r allting lugnat ner sig, tidningarna st&auml;dats undan och t&auml;ltet plockats ner, slog jag mig ner med ett spr&aring;kr&ouml;r fr&aring;n </span><span class="c8">CIVIL POLIS</span><span class="c7">&nbsp;f&ouml;r att genomf&ouml;ra en intervju. Nedan f&ouml;ljer en transkription av denna:</span></p><p class="c6 c11"><span class="c7"></span></p><p class="c4"><span class="c1">Gaffels korrespondent:</span></p><p class="c4"><span class="c1">Vi kan b&ouml;rja med lite formalia. Vilka &auml;r ni?</span></p><p class="c4 c6"><span class="c1"></span></p><p class="c4"><span class="c1">Civil Polis spr&aring;kr&ouml;r:</span></p><p class="c4"><span class="c1">Civil Polis.</span></p><p class="c4 c6"><span class="c1"></span></p><p class="c4"><span class="c1">Gaffels korrespondent:</span></p><p class="c4"><span class="c1">Och vad &auml;r Civil Polis?</span></p><p class="c4 c6"><span class="c1"></span></p><p class="c4"><span class="c1">Civil Polis spr&aring;kr&ouml;r:</span></p><p class="c4"><span class="c1">Ett band.</span></p><p class="c4 c6"><span class="c1"></span></p><p class="c4"><span class="c1">Gaffels korrespondent:</span></p><p class="c4"><span class="c1">Vilka &auml;r &ldquo;vi&rdquo;?</span></p><p class="c4 c6"><span class="c1"></span></p><p class="c4"><span class="c1">Civil Polis spr&aring;kr&ouml;r:</span></p><p class="c4"><span class="c3">Vi &auml;r en v&auml;ldigt, v&auml;ldigt spridd organisation. V&auml;ldigt sv&aring;rt att s&auml;ga vad som &auml;r &ldquo;vi&rdquo;. Grejen &auml;r att </span><span class="c3">allas</span><span class="c3">&nbsp;individuella identiteter uppl&ouml;ses n&auml;r de g&aring;r med i Civil Polis. S&aring; det g&aring;r inte att s&auml;ga s&aring; mycket mer &auml;n att vi &auml;r en enda stor </span><span class="c3">Civil</span><span class="c3">&nbsp;</span><span class="c3">Polis.</span><span class="c3">&nbsp;Du kan t&auml;nka dig det som en massa personer staplade p&aring; varandra i en stor rock. Som blir till en </span><span class="c3">Civil</span><span class="c3">&nbsp;</span><span class="c3">Polis.</span><span class="c1">&nbsp;</span></p><p class="c4 c6"><span class="c1"></span></p><p class="c4"><span class="c1">Gaffels korrespondent:</span></p><p class="c4"><span class="c1">Fabriken h&auml;r ikv&auml;ll, hur fungerar den?</span></p><p class="c4 c6"><span class="c1"></span></p><p class="c4"><span class="c1">Civil Polis spr&aring;kr&ouml;r:</span></p><p class="c4"><span class="c3">Man tar lokaltidningar och s&aring; tar man ut rader fr&aring;n dem. D&aring; blir det ungef&auml;r som att man avlyssnar hela stan, p&aring; vad som h&auml;nder. Du har redan haft journalister som har avlyssnat, men nu tar vi och avlyssnar journalisterna. Och sen s&aring; tar vi den h&auml;r intelen och s&aring; g&ouml;r vi l&aring;ttexter av den f&ouml;r att sprida vidare information, i </span><span class="c3">popmusikformat.</span><span class="c1">&nbsp;Vi har de h&auml;r olika stationerna, d&auml;r vi f&ouml;rs&ouml;ker sortera ut vad som &auml;r viktigt i varje led och sen hittar vi liksom m&ouml;nster i allt det h&auml;r materialet, ungef&auml;r som detektivarbete. Vi kommer mer in p&aring; hj&auml;rtat i vad som h&auml;nder i den h&auml;r staden. </span></p><p class="c4 c6"><span class="c1"></span></p><p class="c4"><span class="c1">Gaffels korrespondent:</span></p><p class="c4"><span class="c1">S&aring; ni &auml;r pop? </span></p><p class="c4 c6"><span class="c1"></span></p><p class="c4"><span class="c1">Civil Polis spr&aring;kr&ouml;r:</span></p><p class="c4"><span class="c1">Pop &auml;r ett medel som vi anv&auml;nder. Vi &auml;r informat&ouml;rer, i f&ouml;rsta hand. Popen &auml;r ett v&auml;ldigt effektivt s&auml;tt att komma ut med information. </span></p><p class="c4 c6"><span class="c1"></span></p><p class="c4"><span class="c1">Gaffels korrespondent: </span></p><p class="c4"><span class="c1">Sveriges N&Auml;ST st&ouml;rsta band till antalet medlemmar, Bohusl&auml;n Big Band m&aring;ste ju vara st&ouml;rre? </span></p><p class="c4 c6"><span class="c1"></span></p><p class="c4"><span class="c1">Civil Polis spr&aring;kr&ouml;r:</span></p><p class="c4"><span class="c1">Hur m&aring;nga &auml;r de i Bohusl&auml;n Big Band?</span></p><p class="c4 c6"><span class="c1"></span></p><p class="c4"><span class="c1">Gaffels korrespondent:</span></p><p class="c4"><span class="c1">M&aring;nga? Det h&ouml;rs ju p&aring; namnet.</span></p><p class="c4 c6"><span class="c1"></span></p><p class="c4"><span class="c1">Civil Polis spr&aring;kr&ouml;r:</span></p><p class="c4"><span class="c3">Jag har inte h&ouml;rt om Bohusl&auml;n Big Band, vi m&aring;ste s&ouml;ka upp dem. Jag t&auml;nker att vi ska rekrytera dem till Civil Polis.</span></p><p class="c4 c6"><span class="c1"></span></p><p class="c4"><span class="c1">Gaffels korrespondent:</span></p><p class="c4"><span class="c1">Tror ni att det var en ensam galning eller en konspiration?</span></p><p class="c4 c6"><span class="c1"></span></p><p class="c4"><span class="c1">Civil Polis spr&aring;kr&ouml;r: </span></p><p class="c4"><span class="c1">Som bildade Bohusl&auml;n Big Band?</span></p><p class="c4 c6"><span class="c1"></span></p><p class="c4"><span class="c1">Gaffels korrespondent:</span></p><p class="c4"><span class="c1">Nej. Som sl&auml;ckte Palme.</span></p><p class="c4 c6"><span class="c1"></span></p><p class="c4"><span class="c1">Civil Polis spr&aring;kr&ouml;r:</span></p><p class="c4"><span class="c1">Konspirationer fungerar p&aring; s&aring; s&auml;tt att du har en rad galningar som b&ouml;rjar konspirera om att d&ouml;da n&aring;gon. Och sen tar konspirationen ett eget liv. Det &auml;r inte en individuell person som vill d&ouml;da n&aring;gon eller som utf&ouml;r mordet. Det bara s&auml;tts bollar i rullning och sen m&ouml;rdas personen kollektivt. </span></p><p class="c4 c6"><span class="c1"></span></p><p class="c4"><span class="c1">Gaffels korrespondent:</span></p><p class="c4"><span class="c1">&Auml;r ni en ensam galning eller en konspiration?</span></p><p class="c4 c6"><span class="c1"></span></p><p class="c4"><span class="c1">Civil Polis spr&aring;kr&ouml;r: </span></p><p class="c4"><span class="c1">Vi &auml;r en konspiration. Men konspirationen best&aring;r av ensamma galningar. </span></p><p class="c4 c6"><span class="c1"></span></p><p class="c4"><span class="c1">Gaffels korrespondent:</span></p><p class="c4"><span class="c1">&Auml;r Civil Polis en t&auml;ckmantel, eller ett avsl&ouml;jande?</span></p><p class="c4 c6"><span class="c1"></span></p><p class="c4"><span class="c1">Civil Polis spr&aring;kr&ouml;r:</span></p><p class="c4"><span class="c1">B&aring;da tv&aring;. Vi ser ingen skillnad p&aring; en t&auml;ckmantel och ett avsl&ouml;jande. </span></p><p class="c4 c6"><span class="c1"></span></p><p class="c4"><span class="c1">Gaffels korrespondent:</span></p><p class="c4"><span class="c1">&Auml;r namnet ett verb?</span></p><p class="c4 c6"><span class="c1"></span></p><p class="c4"><span class="c1">Civil Polis spr&aring;kr&ouml;r:</span></p><p class="c4"><span class="c1">Nja, Civil Polis &auml;r en process. Ett namn &auml;r aldrig ett verb, men ett namn &auml;r ocks&aring; meningsl&ouml;st.</span></p><p class="c4 c6"><span class="c1"></span></p><p class="c4"><span class="c1">Gaffels korrespondent:</span></p><p class="c4"><span class="c1">Varf&ouml;r just namnet Civil Polis? </span></p><p class="c4 c6"><span class="c1"></span></p><p class="c4"><span class="c1">Civil Polis spr&aring;kr&ouml;r:</span></p><p class="c4"><span class="c3">Det finns ju en dubbelhet i allt beteende precis som med t&auml;ckmanteln och avsl&ouml;jandet, d&auml;r </span><span class="c3">finns det</span><span class="c1">&nbsp;en dubbelhet i att de &auml;r motsatser till varandra. Men i varje motsats samexisterar b&aring;da delarna. Och en Civil Polis &auml;r alltid p&aring; gr&auml;nsen mellan sitt riktiga jag och ett falskt yttre. Vi tror att alla &auml;r Civilpoliser. Och eftersom vi &auml;r det allihopa m&aring;ste vi vara Civil Polis.</span></p><p class="c4 c6"><span class="c1"></span></p><p class="c4"><span class="c1">Gaffels korrespondent: </span></p><p class="c4"><span class="c1">B&aring;de individerna och organisationen?</span></p><p class="c4 c6"><span class="c1"></span></p><p class="c4"><span class="c1">Civil Polis spr&aring;kr&ouml;r: </span></p><p class="c4"><span class="c3">Det finns ju ingen individ utan </span><span class="c3">organisationen</span><span class="c1">&nbsp;och inte heller n&aring;gon organisation utan en individ. </span></p><p class="c4 c6"><span class="c1"></span></p><p class="c4"><span class="c3">Gaffels korrespondent:<br>F&ouml;rr eller senare kommer ni vara med i Mello, vilken delt&auml;vling &auml;r </span><span class="c3">er dr&ouml;mdelt&auml;vling?</span></p><p class="c4 c6"><span class="c1"></span></p><p class="c4"><span class="c1">Civil Polis spr&aring;kr&ouml;r: </span></p><p class="c4"><span class="c1">N&auml;r det kommer till den punkten att vi &auml;r med i Mello s&aring; kommer alla andra deltagare ocks&aring; vara med i Civil Polis. S&aring; det kommer egentligen bara vara att vi t&auml;vlar mot oss sj&auml;lva. Delt&auml;vlingar kommer inte existera l&auml;ngre, det kommer bara vara en Civil Polis-konsert hela Melodifestivalen.</span></p><p class="c4 c6"><span class="c1"></span></p><p class="c4"><span class="c1">Gaffels korrespondent:</span></p><p class="c4"><span class="c1">&nbsp;&Auml;r det en del av m&aring;let att bli nordens st&ouml;rsta arbetsgivare?</span></p><p class="c4 c6"><span class="c1"></span></p><p class="c4"><span class="c1">Civil Polis spr&aring;kr&ouml;r:</span></p><p class="c4"><span class="c1">Ja precis! Vi sv&auml;ljer ju upp, om du f&aring;r reda p&aring; att n&aring;gon &auml;r Civilpolis s&aring; blir du sj&auml;lv Civilpolis. F&ouml;r att du har tagit del av dess l&ouml;gn men du blir ocks&aring; med p&aring; l&ouml;gnen. S&aring; fort man interagerar med Civil Polis s&aring; blir man en del av Civil Polis. Du &auml;r med i Civil Polis nu, s&aring; det &auml;r en konstig situation det h&auml;r. Hur k&auml;nns det att intervjua dig sj&auml;lv?</span></p><p class="c4 c6"><span class="c1"></span></p><p class="c4"><span class="c1">Gaffels korrespondent/Civil Polis spr&aring;kr&ouml;r:</span></p><p class="c4"><span class="c1">Det k&auml;nns r&auml;tt. Det &auml;r viktigt att sprida avsl&ouml;jandet och t&auml;ckmanteln. Som en del av b&aring;de avsl&ouml;jandet och t&auml;ckmanteln &auml;r ju publicitet viktigt.</span></p><p class="c4 c6"><span class="c1"></span></p><p class="c4"><span class="c1">Civil Polis spr&aring;kr&ouml;r:</span></p><p class="c4"><span class="c1">Det finns ju ingen tystnad utan ljud.</span></p><p class="c4 c6"><span class="c1"></span></p><p class="c4"><span class="c1">Gaffels korrespondent:</span></p><p class="c4"><span class="c1">Vad &auml;r er agenda?</span></p><p class="c4 c6"><span class="c1"></span></p><p class="c4"><span class="c1">Civil Polis spr&aring;kr&ouml;r:</span></p><p class="c4"><span class="c1">Att bli nordens st&ouml;rsta arbetsgivare. Och efter det att f&aring; en agenda.</span></p><p class="c4 c6"><span class="c1"></span></p><p class="c4"><span class="c1">Gaffels korrespondent:</span></p><p class="c4"><span class="c1">Civil Polis kan f&ouml;rkortas CP.</span></p><p class="c4"><span class="c1">Christer Pettersson - ocks&aring; CP, finns det n&aring;gon koppling d&auml;r?</span></p><p class="c4 c6"><span class="c1"></span></p><p class="c4"><span class="c1">Civil Polis spr&aring;kr&ouml;r: </span></p><p class="c4"><span class="c1">Precis som du sa tidigare om konspirationer, individer och ensamma galningar s&aring; &auml;r vi alla Christer Pettersson.</span></p><p class="c4 c6"><span class="c1"></span></p><p class="c4"><span class="c1">Gaffels korrespondent:</span></p><p class="c4"><span class="c3">I l&aring;ten &lsquo;Tjuven&rsquo; stj&auml;l ni ett beat av Infinite Mass. &Auml;r det h&auml;r inspirerat av </span><span class="c14 c3"><a class="c5" href="https://www.google.com/url?q=http://gaffel.nu/artikel?%3D%25C3%25B6lreportaget&amp;sa=D&amp;source=editors&amp;ust=1739286209596663&amp;usg=AOvVaw3UMRo6pZzFCcSDKH7HrBJJ">Gaffels &Ouml;lreportage</a></span><span class="c1">? </span></p><p class="c4 c6"><span class="c1"></span></p><p class="c4"><span class="c1">Civil Polis spr&aring;kr&ouml;r:</span></p><p class="c4"><span class="c1">Ja, definitivt.</span></p><p class="c4 c6"><span class="c1"></span></p><p class="c4"><span class="c1">Gaffels korrespondent:</span></p><p class="c4"><span class="c1">Har ni h&ouml;rt n&aring;got fr&aring;n Myndigheten f&ouml;r Psykologiskt F&ouml;rsvar?</span></p><p class="c4 c6"><span class="c1"></span></p><p class="c4"><span class="c1">Civil Polis spr&aring;kr&ouml;r:</span></p><p class="c4"><span class="c1">Nej, vi har ringt och ringt och ringt och ringt, men vi f&aring;r fortfarande ingen info. De har vinylskivan p&aring; sitt kontor vet vi. </span></p><p class="c4 c6"><span class="c1"></span></p><p class="c4"><span class="c1">Gaffels korrespondent:</span></p><p class="c4"><span class="c1">Hur har ni f&aring;tt den infon?</span></p><p class="c4 c6"><span class="c1"></span></p><p class="c4"><span class="c1">Civil Polis spr&aring;kr&ouml;r:</span></p><p class="c4"><span class="c1">N&aring;gra medlemmar i Civil Polis har levererat den dit. Vi har en del medlemmar som har arbetat p&aring; Myndigheten f&ouml;r Psykologiskt F&ouml;rsvar, jag sj&auml;lv arbetade d&auml;r n&auml;r de b&ouml;rjade komma ig&aring;ng, men som Civil Polis. </span></p><p class="c4 c6"><span class="c1"></span></p><p class="c4"><span class="c1">Gaffels korrespondent:</span></p><p class="c4"><span class="c1">Vi h&ouml;rde av oss till Myndigheten f&ouml;r Psykologiskt F&ouml;rsvar, jag har mailet h&auml;r. Vi slog ocks&aring; spik i saken och fr&aring;gade om Myndigheten f&ouml;r Psykologiskt Anfall, vilket &auml;r n&aring;got m&aring;nga nog funderat p&aring;. Du kan l&auml;sa mailet. </span></p><p class="c4 c6"><span class="c1"></span></p><p class="c4"><span class="c1">Mailet: </span></p><p class="c4"><span class="c3 c12 c20">Hej, det &auml;r Gaffel Magasin. Vi g&ouml;r ett reportage om r&ouml;relsen CIVIL POLIS som bland annat har gjort skivan &quot;Myndigheten f&ouml;r psykologiskt f&ouml;rsvar&quot;, som ju delar namn med er myndighet, och undrar om det &auml;r en slump och om &nbsp;hur ni st&auml;ller er till dem. Dessutom har vi en ny id&eacute;: Myndigheten f&ouml;r psykologiskt anfall som skulle jobba med offensiva psykologiska metoder s&aring;som propaganda, mind-control eller Wahlgrens v&auml;rld, &auml;r det n&aring;got ni redan g&ouml;r eller n&aring;got som vi borde &ouml;verta uppdraget f&ouml;r. </span><span class="c0">Med v&auml;nliga h&auml;lsningar: Gaffel Magasin, fr&aring;n hemlig ort.</span></p><p class="c4 c6"><span class="c0"></span></p><p class="c4"><span class="c0">Civilpolis spr&aring;kr&ouml;r:</span></p><p class="c4"><span class="c0">Fick ni n&aring;got svar?</span></p><p class="c4 c6"><span class="c0"></span></p><p class="c4"><span class="c0">Gaffels korrespondent:</span></p><p class="c4"><span class="c0">Vi fick ett sorts f&ouml;r-svar, som du kan l&auml;sa h&auml;r.</span></p><p class="c4 c6"><span class="c0"></span></p><p class="c4"><span class="c0">Mailet:</span></p><p class="c4"><span class="c0">Tack f&ouml;r ditt mail, vi &aring;terkommer med svar.</span></p><p class="c4"><span class="c0">Med v&auml;nlig h&auml;lsning Pressavdelningen, Myndigheten f&ouml;r Psykologiskt F&ouml;rsvar. </span></p><p class="c4 c6"><span class="c0"></span></p><p class="c4"><span class="c0">Gaffels korrespondent:</span></p><p class="c4"><span class="c0">Och efter det har vi inte h&ouml;rt n&aring;gonting. Och det h&auml;r mailet skickades den 28:e januari, det &auml;r idag den 7:e februari.</span></p><p class="c4 c6"><span class="c0"></span></p><p class="c4"><span class="c0">Civil Polis spr&aring;kr&ouml;r:</span></p><p class="c4"><span class="c0">Det &auml;r ganska l&aring;ng tid. Men allt &auml;r ett tecken p&aring; att de skakar. De h&aring;ller p&aring; att bryta ihop hela Myndigheten. Vilket har mycket med v&aring;ra popl&aring;tar att g&ouml;ra. Hela Sverige har f&aring;tt upp &ouml;gonen f&ouml;r hur f&ouml;rsvar och attack inte g&aring;r att skilja fr&aring;n varandra. Varje f&ouml;rsvar &auml;r en attack.</span></p><p class="c4 c6"><span class="c0"></span></p><p class="c4"><span class="c0">Gaffels korrespondent:</span></p><p class="c4"><span class="c3 c12">Och den h&auml;r </span><span class="c3 c12">impassiviteten</span><span class="c0">&nbsp;fr&aring;n Myndigheten f&ouml;r Psykologiskt F&ouml;rsvar, vad tror ni det &auml;r ett tecken p&aring;?</span></p><p class="c4 c6"><span class="c0"></span></p><p class="c4"><span class="c0">Civil Polis spr&aring;kr&ouml;r: </span></p><p class="c4"><span class="c0">Det tyder p&aring; att de slutat med b&aring;de f&ouml;rsvar och attack. De k&auml;nner att deras makt har b&ouml;rjat skaka och att de b&ouml;rjar tappa sin roll. </span></p><p class="c4 c6"><span class="c0"></span></p><p class="c4"><span class="c0">Gaffels korrespondent: </span></p><p class="c4"><span class="c3 c12">Hur var det att samarbeta med Freddie Wadlings sp&ouml;ke p&aring; l&aring;ten </span><span class="c3 c12 c18">Liket Lever</span><span class="c0">?</span></p><p class="c4 c6"><span class="c0"></span></p><p class="c4"><span class="c0">Civil Polis spr&aring;kr&ouml;r:</span></p><p class="c4"><span class="c0">L&auml;skigt.</span></p><p class="c4 c6"><span class="c0"></span></p><p class="c4"><span class="c0">Gaffels korrespondent: </span></p><p class="c4"><span class="c0">Hur uppstod den h&auml;r kontakten med det paranormala?</span></p><p class="c4 c6"><span class="c0"></span></p><p class="c4"><span class="c0">Civil Polis spr&aring;kr&ouml;r:</span></p><p class="c4"><span class="c3 c12">P&aring; baren Norrport p&aring; Roslagsgatan finns det en man som gav ut skivan </span><span class="c3 c18 c12">Liket Lever</span><span class="c3 c12">. Jag satt p&aring; &ouml;verv&aring;ningen till baren och &ouml;vers&aring;g inspelningen av en l&aring;t d&auml;r n&auml;r vi b&ouml;rjade h&ouml;ra Freddie Wadling komma in mellan gitarrerna. Det sp&ouml;kar v&auml;ldigt mycket i den h&auml;r l&auml;genheten. D&aring; gick vi ner till baren och pratade om det d&auml;r, jag och Sj&auml;len. D&aring; kom den h&auml;r mannen fram till oss och sa att han hade gett ut </span><span class="c3 c18 c12">Liket Lever</span><span class="c3 c12">&nbsp;och att han hade r&auml;ttigheterna till den h&auml;r l&aring;ten. Han fr&aring;gade om vi hade f&aring;tt n&aring;gon licens, f&ouml;r han hade h&ouml;rt Freddie Wadlings sp&ouml;ke i baren. S&aring; han hj&auml;lpte oss att ta kontakt med Freddie Wadling f&ouml;r att fr&aring;ga honom om lov. S&aring; vi gick upp till l&auml;genheten och h&ouml;ll seans med den h&auml;r personen som gav ut </span><span class="c3 c18 c12">Liket Lever</span><span class="c0">. Vi lyckades f&aring; kontakt med Freddie Wadlings sp&ouml;ke p&aring; lite underliga vis som jag inte kan g&aring; in p&aring;.</span></p><p class="c4 c6"><span class="c0"></span></p><p class="c4"><span class="c0">Gaffels korrespondent: </span></p><p class="c4"><span class="c0">S&aring; Liket Lever &auml;r snarare en v&auml;rvning av en l&aring;t &auml;n n&aring;gonting ni har skapat?</span></p><p class="c4 c6"><span class="c0"></span></p><p class="c4"><span class="c0">Civil Polis spr&aring;kr&ouml;r:</span></p><p class="c4"><span class="c0">Det var v&auml;ldigt udda, det brukar vara vi som v&auml;rvar folk men d&aring; var det Freddie Wadling som v&auml;rvade oss. Det var n&aring;gon konstig kontakt som skedde d&auml;r. N&auml;r han tog &ouml;ver l&aring;ten helt och h&aring;llet. Vi hittade en v&auml;g att skriva f&auml;rdigt l&aring;ten tillsammans med den d&auml;r mystiske mannen fr&aring;n Norrport.</span></p><p class="c4 c6"><span class="c0"></span></p><p class="c4"><span class="c0">Gaffels korrespondent:</span></p><p class="c4"><span class="c0">Vad &auml;r inne?</span></p><p class="c4 c6"><span class="c0"></span></p><p class="c4"><span class="c0">Civil Polis spr&aring;kr&ouml;r:</span></p><p class="c4"><span class="c0">Ute.</span></p><p class="c4 c6"><span class="c0"></span></p><p class="c4"><span class="c0">Gaffels korrespondent:</span></p><p class="c4"><span class="c0">Vad &auml;r ute?</span></p><p class="c4 c6"><span class="c0"></span></p><p class="c4"><span class="c0">Civil Polis spr&aring;kr&ouml;r:</span></p><p class="c4"><span class="c0">Inne. Det &auml;r liksom med Civil Polis. Det som &auml;r den inre sanningen och det yttre falska &auml;r helt och h&aring;llet beroende av varandra. Vi har inget yttre utan n&aring;got inre och inget inre utan n&aring;got yttre. Det som &auml;r inne har alltid varit en spegelbild av det som &auml;r yttre.</span></p><p class="c4 c6"><span class="c0"></span></p><p class="c4"><span class="c0">Gaffels korrespondent:</span></p><p class="c4"><span class="c0">Vad &auml;r m&aring;len f&ouml;r 2025?</span></p><p class="c4 c6"><span class="c0"></span></p><p class="c4"><span class="c0">Civil Polis spr&aring;kr&ouml;r:</span></p><p class="c4"><span class="c0">M&aring;len med 2025 &auml;r att f&aring; folk att f&ouml;rst&aring; att de &auml;r Civilpoliser. F&aring; alla att f&ouml;rst&aring; att de &auml;r en informat&ouml;r. Efter det vet vi inte. Men det &auml;r en sj&auml;lvklar grund f&ouml;r att alla ska g&aring; med i Civil Polis. Det &auml;r s&aring; vi kommer att st&ouml;rta den svenska staten.</span></p><p class="c4 c6"><span class="c0"></span></p><p class="c4"><span class="c0">Gaffels korrespondent:</span></p><p class="c4"><span class="c0">St&ouml;rta den svenska staten?</span></p><p class="c4 c6"><span class="c0"></span></p><p class="c4"><span class="c0">Civil Polis spr&aring;kr&ouml;r: </span></p><p class="c4"><span class="c0">Om vi blir Sveriges st&ouml;rsta band, om alla i Sverige &auml;r med i Civil Polis. D&aring; &auml;r det fler personer i Sverige som &auml;r med i Civil Polis &auml;n som &auml;r med i staten. D&aring; vet vi inte vad som h&auml;nder l&auml;ngre. D&aring; finns det inget inre eller yttre l&auml;ngre. D&aring; har vi n&aring;tt en total kollaps mellan det inre och det yttre.</span></p><p class="c4 c6"><span class="c0"></span></p><p class="c4"><span class="c0">Gaffels korrespondent:</span></p><p class="c4"><span class="c0">Och vad h&auml;nder d&aring;?</span></p><p class="c4 c6"><span class="c0"></span></p><p class="c4"><span class="c0">Civil Polis spr&aring;kr&ouml;r: </span></p><p class="c4"><span class="c0">Det &aring;terst&aring;r att se. Det har aldrig h&auml;nt innan i historien.</span></p><p class="c4 c6"><span class="c0"></span></p><p class="c4"><span class="c0">Gaffels korrespondent:</span></p><p class="c4"><span class="c0">Men det ska bli sp&auml;nnande att se. Det var allt f&ouml;r oss, har ni n&aring;got sista ni vill s&auml;ga till l&auml;sarna? </span></p><p class="c4 c6"><span class="c0"></span></p><p class="c4"><span class="c0">Civil Polis spr&aring;kr&ouml;r:</span></p><p class="c4"><span class="c3 c12">Vi m&aring;ste bli av med Instagram, Facebook och Spotify och all den h&auml;r skiten. S&aring; vi har startat v&aring;r egen streamingtj&auml;nst och v&aring;rt eget sociala media, </span><span class="c3 c14"><a class="c5" href="https://www.google.com/url?q=http://civilpolis.org&amp;sa=D&amp;source=editors&amp;ust=1739286209601666&amp;usg=AOvVaw1PZQUUcvc_LXz_PjqW4SQM">civilpolis.org</a></span><span class="c3 c12">. Streamingtj&auml;nsten h&aring;ller p&aring; att byggas upp just nu, men om det finns n&aring;gra lokala band i Stockholm som vill ha en lokal streamingtj&auml;nst och komma ifr&aring;n plattformarna kan man skicka ett mail till </span><span class="c14 c3"><a class="c5" href="mailto:diskotekapotek@gmail.com">diskotekapotek@gmail.com</a></span><span class="c0">. </span></p><p class="c11 c6"><span class="c9 c8"></span></p><p class="c15"><span class="c8 c12 c10">Under musikfabriken fick Civil Polis ihop 12 l&aring;tar. Ett spr&aring;kr&ouml;r f&ouml;r Civil Polis meddelar Gaffel att </span><span class="c8 c12 c10">efterarbetet</span><span class="c8 c12 c10">&nbsp;p&aring;g&aring;r, att musikfabriken forts&auml;tter utspridd. L&aring;tarna </span><span class="c8 c12 c10">kommer sl&auml;ppas</span><span class="c9 c8">&nbsp;som ett album inom kort.</span></p><p class="c15 c6"><span class="c8 c9"></span></p><p class="c15"><span class="c2 c16 c12">Andra artiklar om icke-civila personer och platser:</span></p><p class="c15"><span class="c2 c12">Theodor Vogels: </span><span class="c2 c14"><a class="c5" href="https://www.google.com/url?q=https://gaffel.nu/artikel?%3Dn%25C3%25A5gra-milit%25C3%25A4ra-nyord&amp;sa=D&amp;source=editors&amp;ust=1739286209602479&amp;usg=AOvVaw0GzhSNOkFSl_xgb3yaUsc8">N&aring;gra milit&auml;ra nyord</a></span></p><p class="c15"><span class="c2 c12">Nils Hagbergs: </span><span class="c2 c14"><a class="c5" href="https://www.google.com/url?q=https://gaffel.nu/artikel?%3D5-snutfilmer&amp;sa=D&amp;source=editors&amp;ust=1739286209602935&amp;usg=AOvVaw0yIzunyK5JMgs7jOe7fvCI">5 snutfilmer f&ouml;r snuthatare</a></span></p><p class="c15"><span class="c2 c12">Elsa Bolanders: </span><span class="c2 c14"><a class="c5" href="https://www.google.com/url?q=https://gaffel.nu/artikel?%3Danti-m%25C3%25B6lndal&amp;sa=D&amp;source=editors&amp;ust=1739286209603414&amp;usg=AOvVaw1oANOtLvBdBdqCMGU-mwmx">Anti-m&ouml;lndal</a></span></p></body></html>