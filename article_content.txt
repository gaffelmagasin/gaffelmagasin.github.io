[rostig-renault]
<titel>Den överväldigande sublimiteten i en rostig renault</titel>
<ingress>Vissa konstupplevelser är så överväldigande att man förändras av dem, det tycker i alla fall Nils Hagberg som sett SVT:s nya serie Rostiga Roadtrips. Och funnit sig själv.</ingress>
<skribent> Nils Hagberg </skribent>
<bild>https://i.imgur.com/4RzXsjc.png</bild>
<text>Anders (Ankan) Johansson och Valle (Vesslan) Westesson köper i SVTs nya serie Rostiga Roadtrips en skruttig bil och reser med den till dess upphovsland och jag gör en resa i mig själv förstår slutligen manlig vänskap.
<br>
Anders är känd från TV och sin löjliga epitet “ankan” som väl mest anspelar på dialekten, med sig har han Valle som både är mindre känd och saknar smeknamn, om nu inte mitt påhitt “vesslan” får vingar. Till Paris ska de i en rostig bil Ankan köpt för under 10 000, dessutom en Renault så antagligen fungerade den knappt ny.  På vägen ska de förbi ett gäng stopp, vackra platser i nordeuropa är allt de hann med i första avsnittet, de badar, dricker skumpa på en strand och sover i baksätet på sin bil. Jag slås av deras okomplicerade intimitet.
<br>
Som en hetereosexuell grabb har jag en komplicerad relation till manlig vänskap, känner mig direkt hotad av Anders och Valles intimitet; Är de bögar? Är jag bög? Jag genomför en snabb analys i mitt huvud, här uppräknad som lista med för och mot:
<br>
+ Två män som åker på roadtrip (till la ville de l’amour Paris).<br>
- Båda är gifta (med kvinnor).<br>
+ De sover tillsammans i baksätet<br>
- Dock skavfötters.<br>
+ Valle har ett örhänge i bögörat.<br>
- Fan, vilket öra är vilket?<br>
<br>
Summa: 0, hemska siffra! Vad betyder det här då?\n 
<br>
Jag inser mitt misstag, jag blev skrämd, det är bara två goda vänner på en trevlig resa genom Europa, mer komplicerat är det inte. Men jag förstår också något djupare, det är såhär manlig – eller snarare all – vänskap bör se ut. “Evreka!” ropar jag i mitt bad, jag skriver alla mina krönikor i badet (Åby simhall, Mölndal), “jag har funnit det” men det är inte arkimedes princip utan formeln för manlig vänskap jag har funnit.
<br>
Utan att bli allt för könsdeterministisk så gör Anders och Valle allt det män egentligen vill göra. De diskuterar hur olika logistiska maskiner kanske fungerar, vilka system en hängfärja (den liksom lyfts över kanalen under en bro) gör för att undvika kollision. Ingen av dem har egentligen den blekaste aning om hur detta görs utan killgissar, helt utan att ta upp för mycket plats i rummet. De åker och träffar några andra män som lär dem hur man kanalhoppar (anrik nederländsk sport) och Valle vinner svenskt mästerskap, pokal får han till och med. De åker ett pyttelitet tåg ut till en tysk ö och får i ett motormuseum av alla platser titta på ett klipp av hur ön översvämmades.
<br>
Många män verkar i denna nutid tveka över hur man både lever ett hälsosamt liv och umgås med sina vänner. Nu när våra självuppfunna samhällsuppgifter med rätta har kritiserats verkar viss (inte jag) ha svårt att veta vad och hur man bygger meningsfulla relationer. Vissa försöker med sorgsna ölkvällar, sport (titta på eller utöva) eller bygga familj. Dessa är det egentligen inget fel på, de är alla bra mycket bättre än det allt vanligare alternativet: starta podcast som är så innehållslösa (förutom misogyna undertoner i de fall de blivit dumpade) att de trotsar motsägelselagen i att både vara något och ingenting alls.
<br>
Nej, lösningen är att köpa en skruttig bil och köra den till en trevlig europeisk stad. Helst så skruttig att hela åtagandet är ett pojkstreck. Med risk för både liv och lem eller ännu värre lämna en miljöfara på den kontinentala landsbygden (undantaget gudsförgätna platser som lågländerna eller norra Tyskland) försöka ta sig till bilens ursprungsplats och på kuppen bevis pastischen att det är resan och inte målet (Paris är överskattat) som är det härliga.
<br>
Bara första avsnittet har släppts men jag darrar i förväntan och spänning, kommer de att ta sig till Paris eller tvingas ge upp. Men för egen del, har jag redan nått målet.
</text>

[/]
